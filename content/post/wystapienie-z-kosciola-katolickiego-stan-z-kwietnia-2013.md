---
date: 2013-04-11T17:53:54
tags:
- życie
- sceptycyzm
- ateizm
title: Wystąpienie z kościoła katolickiego, stan z kwietnia 2013
---

_Wersja dla zabieganych:_

człowiek: Kościele, zapisz sobie że z ciebie wystąpiłem.  
kościół: Niczego sobie nie zapiszę.  
<!--more-->człowiek: Ale ja proszę! Żądam!  
kościół: Możesz nam skoczyć, człowieku.  
człowiek: GIODO, proszę kazać kościołowi mnie wypisać!  
GIODO: Tia... jest zapis ["i 3"](/2012/05/22/i-3/)
a pan jesteś członek.  
człowiek: Ale ja nie jestem żaden członek!  
GIODO: Kościele, jest członek czy nie jest członek?  
kościół: Ależ oczywiście że jest członek.  
GIODO: No właśnie. Spadaj, człowieku.  
człowiek: A proszpanią, a GIODO się miga!  
mały sąd: Tak, spadaj, człowieku.  
GIODO: chłe chłe chłe...  
człowiek: Bo pójdę do wychowawczyni!  
mały sąd: To idź.  
człowiek: A proszpanią, a GIODO się miga i mały sąd też!  
większy sąd: Hm... Hm... Hm... Spadaj?  
człowiek: Pieprzyć to, idę do dyrektora. Panie dyrektorze,
a GIODO się miga i mały sąd i większy sąd też!  
duży sąd: proszę szanownego GIODO, szanowne GIODO nie raczyło
ustalić czy w ogóle istnieje możliwość wystąpienia. I czy
nie można było po prostu zapytać się człowieka?  
GIODO: Ale ale!  
sąd: Żadne ale. Oto wyrok. Migasz się pan.  
