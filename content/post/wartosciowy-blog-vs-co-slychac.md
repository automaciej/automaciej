+++
# vim:set nosmartindent nocindent ft=markdown:
date = "2007-07-01T14:55:55"
title = "Wartościowy blog vs „co słychać”"
tags = [ "dywagacje" ]

+++
Mój oryginalny powód założenia joggera jest właściwie niesprecyzowany. Było to
wypróbowanie nowej zabawki. Szukałem alternatywy dla Jedynie Słusznego
Komunikatora™ i znalazłem jabbera. Jak trafiłem na joggera, już nie pamiętam,
ale wysłanie pierwszego wpisu było raczej zabawą niż czymkolwiek innym.

<!--more-->

Od pewnego momentu zacząłem traktować joggera jako formę kontaktu ze
znajomymi, żebym nie musiał każdemu z osobna powtarzać co u mnie słychać.
Zamiast tego oni mogą w rzucić okiem na joggera, a rozmowę możemy poświęcić na
ciekawsze rzeczy. Stało się to szczególnie istotne od mojego wyjazdu do
Irlandii, bo wtedy wszyscy się intensywnie dopytywali, a ja miałem wyjątkowo
mało czasu. W ten sposób mój jogger funkcjonował przez ostatnie pół roku.

Kiedy przeglądam inne blogi, często trafiam na sprawozdania z tego co ludzie
ostatnio robili. O ile nie znam ich osobiście, rzadko mam ochotę to czytać.
Nie bierzcie tego do siebie; każdy ma swoich bliskich, dla których wszystko co
robicie, jest ważne. Jednak przeczytanie o tym, co akurat zrobiła nieznana mi
osoba, niewiele wnosi do mojego życia. Chyba, że jest to tylko pretekst do
napisania ciekawego tekstu, coś w rodzaju gwoździa na którym gotuje się zupę.
Zupą tą jest dla mnie uczenie się, a dla autorów blogów jest nią _uczenie
innych_, w tym mnie.

Patrząc bliżej na tekst Steve Yegge o blogowaniu, dostrzegłem nową rzecz. Steve
na pierwszym planie po prostu zachęca do blogowania, ale na drugim przekazuje
jeszcze jedną, moim zdaniem ważniejszą myśl: opisuje, co jest wartościowego
z blogowaniu. Zaryzykowałbym twierdzenie, że Steve definiuje dobre blogowanie:

> Blogowanie jest też dziwaczne, bo najlepsze rzeczy do opisywania to te które
> już znasz od dawna, albo właśnie rozpracowałeś. Zdziwisz się bardzo jak
> dowiesz się jak wiele rzeczy, które zakładasz jako „wiedzę ogólną”, jest tak
> naprawdę zupełnie nowych dla innych, bystrych skądinąd, ludzi. Na tym świecie
> jest po prostu za dużo wiedzy i wszyscy się cały czas uczymy. (Mam nadzieję.)

Steve kładzie nacisk na uczenie się, a blogowanie widzi jako tworzenie czegoś,
z czego inni mogą się uczyć. Takie podejście do blogowania jest zupełnie inne
od podejścia typu „co u mnie ostatnio słychać”.

W związku z tym mam dylemat, bo widzę tematy warte porządnego opisania, a
mieszanie ich z codziennym zrzędzeniem wydaje mi się nie na miejscu. Jeżeli
mam wybrać jedno z dwóch, wybieram teksty wartościowe. A ponieważ nie chcę
wrócić do powtarzania każdemu co u mnie słychać, rozważam przejście z
osobistym bełkotem w bardziej odosobnione miejsce.

## Komentarze

* kaśka (2007-07-01 15:27:42): <p>Hm. Ja właściwie dlatego w ogóle przestałam
  pisać, bo stwierdziłam, że wszystko, co wiem ja, inni wiedzieli już dawno.
  Jeśli jednak jakimś cudem jeszcze nie wiedzą, to się znajdzie ktoś, kto w
  krótkim czasie opisze to i tak znacznie lepiej, ciekawiej i błyskotliwiej, niż
  ja.<br /> Chyba wolę czytać.</p>
* D4rky (2007-07-01 15:28:11): <p>Muszę ci szczerze podziękować. Twój wpis
  przywrócił mi wiarę w blogowanie, ponieważ już od jakiegoś czasu głęboko
  zastanawiałem się nad tym, czy w ogóle ma sens pisanie czegokolwiek, skoro
  większość z tego ludzie już wiedzą, lub mogą znaleźć na Google. Chodzi mi
  ścisłej o cytat z bloga Steve&#8217;a:</p>  <p>&#8222;Zdziwisz się bardzo jak
  dowiesz się jak wiele rzeczy, które zakładasz jako „wiedzę ogólną”, jest tak
  naprawdę zupełnie nowych dla innych, bystrych skądinąd, ludzi. Na tym świecie
  jest po prostu za dużo wiedzy i wszyscy się cały czas uczymy.&#8221; </p>
  <p>Wiem, że to brzmi tak, jakbym się nabijał, ale faktycznie poczułem się
  lepiej po przeczytaniu tego. Dzięki!</p>
* Joanna (Typoagrafka) (2007-07-01 17:11:21): <p>Ja od dłuższego czasu zbliżam
  się do momentu rozdzielenia bloga prywatnego od „wiedzowego”. I myślę, że
  wkrótce to nastąpi. Będzie blog prywatny, może i ze zdjęciami, dla tych,
  których znam i którzy mnie znają i chcą wiedzieć o tym, czy dostałam dziś 5
  czy 4 i czy bolała mnie głowa, pewnie zahasłowany, albo częściowo zahasłowany;
  i będzie blog publiczny, gdzie będą sprawy, które mogą interesować ludzi nie
  znających mnie osobiście. Nie mówię, że wszystkich, bo blog zapewne będzie się
  zajmował pewną węższą tematyką, kryterium to raczej: nie musisz mnie znać,
  żeby interesowało Cię to, co piszę.</p>
* rzyjontko (2007-07-01 17:35:18): <p>Kiedyś przygotowywałem muzykę na polską
  imprezę i znajomi mnie pytali, czego mogą się spodziewać &#8211; co mam, a
  czego mi brakuje?  Każdemu odpowiadałem tak samo: w mojej kolekcji każdy
  znajdzie coś, czego nie lubi.  Tak samo jest z moim blogiem &#8211; każdy
  znajdzie na nim coś, co go nie interesuje.</p>
