+++
# vim:set nosmartindent nocindent ft=markdown:
date = "2007-01-26T19:36:59"
draft = false
title = "Konto bankowe, odhaczyć"
tags = [ "irlandia", ]
+++
Zastanawiałem się, który bank wybrać. Największym irlandzkim bankiem jest
[AIB](http://www.aib.ie/). Następny w kolejności jest [Bank of
Ireland](http://www.bankofireland.ie/).

Zazwyczaj dobrze jest, jeżeli na każdym rynku konkurują ze sobą przynajmniej
dwie firmy o porównywalnej wielkości. Wtedy, dla zapewnienia równowagi, nowi
klienci powinni iść do mniejszej firmy. Ta logika nakazywałaby mi założyć
konto w Bank of Ireland. AIB z kolei ma swój oddział w kampusie, kilka minut
piechotą od miejsca w którym pracuję.

Tak więc z lenistwa zdecydowałem się na AIB i w przerwie na lunch
pomaszerowałem do kampusowego oddziału. Ponieważ jest to największy irlandzki
bank, spodziewałem się trudności, jak to w molochach bywa. Okazało się że
konto założyli mi szybko i sprawnie. Do założenia konta oczywiście była
potrzebna pepesza, znaczy się, PPS.

Od razu poprosiłem o wydanie karty debetowej i otworzenie dostępu on-line,
wszystko ma być załatwione w przeciągu kilku najbliższych dni roboczych.

