+++
# vim:set nosmartindent nocindent ft=markdown:
date = "2010-05-28T09:48:11"
title = "Ewidentnie mi go brak"
tags = [ "języki", "sceptycyzm" ]

+++
Tak, są rzeczy których mi brak. Na przykład, polskiego słowa na _evidence_.

Polskie słowo „dowód” jest za mocne, _evidence_ to nie dowód, na który jest
inne słowo: _proof_. Evidence to coś, co może być mocniejsze (lepsze) albo
słabsze (gorsze). Również, mimo tego że jest czymś namacalnym, ma subiektywny
charakter. Ta sama rzecz może być dla jednej osoby _evidence_, a dla drugiej
nie.

<!--more-->

Niezłym słowem mogłoby być „świadectwo”, gdyby nie to, że jest przede
wszystkim używane w odniesieniu do świadectw szkolnych. Jeżeli już używa się
słowa „świadectwo” w jakimś innym znaczeniu, to w chyba tylko kościele. Nie za
dobry wybór. Poza tym, jest ono używane w sensie zeznań, które się składa, np.
„świadectwo kogoś tam w sprawie jakiejś tam”.

Można mówić trochę naokoło, np. użyć sformułowania „świadczyć o”. Niestety,
często jest potrzebny rzeczownik. Na przykład „there is no evidence for this
belief”, rozdyma się do „nie ma niczego, co by świadczyło o słuszności tego
poglądu”, i brzmi jak dla mnie po prostu nie po polsku.

Najlepszym znanym mi dotychczas przybliżeniem _evidence_ jest „materiał
dowodowy”. Materiał dowodowy nie jest dowodem i może być lepszy albo gorszy.
Ma też charakter subiektywny: słowo „materiał” sugeruje że jest to coś
namacalnego, co można obejrzeć i zinterpretować. Niestety, brzmi trochę
górnolotnie, i są sytuacje w których to sformułowanie jakoś nie pasuje.

Przy odrobinie zaparcia można w polskim wyrazić tę samą ideę, więc tragedii
nie ma... szkoda tylko, że nie ma do niej przypisanego jednego zgrabnego
słowa.

Można oczywiście popełnić nadużycie i zacząć mówić „nie ma na to żadnej
ewidencji”. Po pierwszej fali płaczu i zgrzytania zębów ze strony lingwistów-
purystów, nowe znaczenie weszłoby do słownika i problem z głowy.

Tymczasem zawsze można wrócić do starego, dobrego „a kto ci o tym powiedział?”

# Komentarze

* KosciaK (2010-05-28 10:23:47): <p>Nie! Nie można popełnić takiego nadużycia.
  Niech ewidencja pozostanie ewidencją. <br /> To brzmi jeszcze gorzej niż
  "ekskluzywny wywiad".</p>
* yacoob (2010-05-28 10:48:46): <p>'dowód' po polsku ma dwa znaczenia - to co
  podciągasz pod 'proof' i to co podciagasz pod 'evidence'. HTH :D</p>
* CSI: Fan (2010-05-28 11:21:53): <p>Poszlaka?</p>
* Automaciej (2010-05-29 13:20:09): <p>@yacoob: Chyba wiem o co Ci chodzi.  Jest
  „dowód” (np. matematyczny) i „dowód rzeczowy”.  Czasami można z kontekstu
  zrozumieć że mówiąc „dowód” ma się na myśli „dowód rzeczowy” (lub jakiś jego
  odpowiednik), ale obawiam się że w dyskusji może wprowadzić to tylko dodatkowe
  zamieszanie.  Takie dwuznaczne sformułowanie zazwyczaj się mści.</p>
* automaciej (2010-06-01 11:41:16): <p>Słownikowe komplikacje<br /><br
  />Powiedzmy że zaczynamy się uczyć nowego języka obcego, na przykład
  angielskiego. Najpierw dowiadujemy się że na przykład polskie słowo „krowa” to
  w angielskim „cow”. Chcemy powiedzieć „krowa”, więc mówimy „cow” i to dzia
* ter- (2010-06-14 23:40:15): <p>"there is no evidence for this belief” - "nic
  nie uzasadnia tego przekonania", "to przekonanie nie znajduje potwierdzenia (w
  rzeczywistości)", "ten pogląd jest bezpodstawny".</p>  <p>Ewidencja? Owszem,
  np. ewidencja obywateli, którzy za długo siedzą za granicą i zaczyna im
  brakować słów :-)</p>
