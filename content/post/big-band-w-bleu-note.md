+++
# vim:set nosmartindent nocindent ft=markdown:
date = "2007-07-28T12:43:21"
draft = false
title = "Big band w Bleu Note"
tags = [ "muzyka" ]

+++
_Bleu Note_ to nie literówka. Dubliński pub z Capel Street wybrał sobie nazwę
bardzo podobną do legendarnej sieci amerykańskich klubów jazzowych _Blue
Note_.

Któregoś poniedziałkowego wieczoru chodziliśmy ze znajomą z Polski po mieście
i szukaliśmy jakiegoś sympatycznego miejsca żeby napić się Guinnessa.
Przypomniałem sobie ten jazzowy klub w którym widziałem na scenie tego samego,
jestem tego prawie pewien, wokalistę, który grał w filmie [The
Commitments](http://www.imdb.com/title/tt0101605/). Był o kilkanaście lat
starszy, miał już krótkie włosy, ale rozpoznałem go po charakterystycznych
zębach i sposobie poruszania się kiedy śpiewał. Styl muzyczny był również ten
sam. W tym samym klubie widziałem na ladzie mleko Łaciate i [spotkałem barmana
Polaka](http://automaciej.jogger.pl/2007/01/24/wszedzie-polacy/).

Po wejściu do Bleu Note w ów poniedziałkowy wieczór, zobaczyłem najmniej
spodziewany widok: bębny, bas, perkusja, piano, cztery puzony, cztery trąbki i
pięć saksofonów! Oraz €5 za wstęp. Naprawdę, nie spodziewałem się zobaczyć tak
wielkiego składu grającego w tym stosunkowo niedużym przecież klubie.

[![Big Band in Bleu Note, Dublin](http://farm2.static.flickr.com/1405/923197268_22d93bf592_m.jpg)](http://www.flickr.com/photos/automaciej/923197268/)

Grali materiał z lat '30 i '40, w tym piosenki Franka Sinatry, śpiewane przez
[uroczego staruszka](http://media.blizinski.pl/video/big-band-singer.avi).
Nigdy w życiu nie siedziałem tak blisko żywego big-bandu. Jeżeli ktoś miał
kiedyś wątpliwości co do tego, czy muzyka na żywo jest w jakiś sposób lepsza
od nagrań, polecam zajęcie miejsca w odległości 3-5m od big-bandu.

Większość dyskusji na temat przenoszenia dźwięku w nagraniach będzie się
obracała wokół pasm częstotliwości i ogólnie tego co się dzieje pomiędzy
mikrofonem a słuchawką. A tym co jest tak naprawdę ważne, jest wszystko to, co
dzieje się wcześniej, czyli pomiędzy puzonem oraz uchem. Każdy instrument
„promieniuje” różnymi widmami częstotliwości w różnych kierunkach. Jeden puzon
nie generuje jednej fali, lecz wiele różnych, które poruszają się w różnych
kierunkach, potem odbijają od ścian, mieszają z dźwiękiem pochodzącym z innych
instrumentów, a koniec końców trafiają do tego niesamowitego aparatu, cudu
natury zwanego ludzkim uchem. Wraz z towarzyszącym mu, rzecz jasna, mózgiem.

[![Trombone section in Bleu Note](http://farm2.static.flickr.com/1161/923253846_e733431a5e_m.jpg)](http://www.flickr.com/photos/automaciej/923253846/)

Wtedy na całość wrażenia ze słuchania muzyki składa się również to, że każdy
instrument jest umieszczony w jakimś punkcie w przestrzeni, że kiedy kręcimy
głową, zbieramy różne „próbki” dźwięku, które nasz mózg w niesamowicie
wyrafinowany sposób składa w całość i łączy z tym co widzimy. To jest dopiero
wrażenie. Miałem ciarki na plecach, autentyczne, mocne, biegnące gdzieś od
podstawy kręgosłupa w górę, aż do ramion. A kiedy zagrali Moonlight Serenade,
poczułem jak w oku zakręciła mi się łza.

# Komentarze

* Wanted (2007-07-28 13:39:49): <p>Bug reports:</p>  <p>1) Forbidden</p>  <p>You
  don&#8217;t have permission to access /video/big-band-singer.avi on this
  server.</p>  <p>2) &#8222;poczułem poczułem&#8221; &#8211; duplikat</p>
* Automaciej (2007-07-28 13:43:52): <p>Dzięki. Łaty nałożone.</p>
* mamaT (2007-07-30 12:43:55): <p>też zawsze siadam blisko i mozliwie posrodku;
  wymysliłam nawet maksymę: wrazenie maleje z kwadratem odległości ;-)</p>
* automaciej (2007-09-09 04:21:58): <p>Autonoogler<br /><br />Kładąc rękę na
  drzwiach, nie byłem pewien, czy będę w stanie je otworzyć pchnięciem, czy też
  ręka zawiedzie i wpadnę na drzwi. Na wszelki wypadek popchnąłem pół ręką a pół
  biodrem. Tak to jest, jak się idzie na siłownię pierws[...]</p>
