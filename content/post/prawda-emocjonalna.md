+++
# vim:set nosmartindent nocindent ft=markdown:
date = "2008-02-25T10:26:45"
draft = false
title = "Prawda emocjonalna?!"
+++

_Ten wpis **nie** jest o emocjach, emocje są w porządku. Ten post jest
o **prawdzie**._

Nakład książki _Dziwny przypadek psa nocną porą_ jest już dawno wyczerpany,
i książkę można albo upolować w bibliotece, albo na Allegro, gdzie osiąga ceny
typu 70zł. W końcu udało mi się w końcu upolować polskie wydanie _Dziwnego
przypadku_ w zestawie z trzema innymi książkami w jednej okładce. (tutaj używam
słowa _książka_ w rozumieniu _utwór_)

Dostarczyłem książkę mojej babci, i wczoraj miałem okazję porozmawiać z nią
przez telefon. Zapytała mnie, w których miejscach identyfikowałem się z głównym
bohaterem. Podałem [przykład z prawdą i nieprawdą][przypadek]. Główną myślą jest
tam, że w danym miejscu i danym czasie wydarza się tylko jedna rzecz (tzn. tylko
jedna wersja wydarzeń). Na to babcia powiedziała, że przecież różni ludzie mogą
mieć różne odczucia i interpretacje, i wszystkie będą prawdziwe.

[przypadek]: http://automaciej.jogger.pl/2008/01/28/dziwny-przypadek-psa-nocna-pora/

Kiedy ktoś zaczyna używać pojęć „prawda” oraz „odczucie” czy „interpretacja” w
jednym zdaniu, wtedy zaczynam się niepokoić, czy w ogóle będzie można
przeprowadzić racjonalną dyskusję·

![Alarm?](http://images.jupiterimages.com/common/detail/01/11/23191101.jpg)

Ale przełknąłem ślinę i zacząłem tłumaczyć, że Christopher w książce mówił o
faktach, czyli o rzeczach które wydarzyły się w rzeczywistości; że na
przykład, jak się na śniadanie jadło płatki, to _płatki_, a nie co innego. Na
to babcia mówi że owszem, ale tylko w takim najbardziej _prymitywnym ujęciu
prawdy_.

![Alarm! Alarm!][alarm]

[alarm]: http://images.jupiterimages.com/common/detail/34/45/23424534.jpg

To jakie są inne _rodzaje_ prawdy? Jeżeli ktoś coś zobaczy i coś sobie
pomyśli, czy coś odczuje, to jasne, że on to naprawdę myśli, czy naprawdę
czuje, ale to nie ma nic wspólnego z prawdą czy fałszem. U- czy odczucia to
jedna sprawa; _fakty_ to druga. Mieszanie jednego z drugim jest jak mieszanie
tlenu z wodorem.

Jakby tego było mało, dzisiaj kolejna rzecz na ten sam temat: [debata Richarda
Dawkinsa z Madeline
Bunting](http://www.richarddawkins.net/article,2260,Debate-between-Richard-Dawkins-and-Madeline-Bunting,Richard-Dawkins-Guardian).
W tej rozmowie, kiedy Dawkins mówi o faktach, Bunting wyskakuje nagle z „prawdą
emocjonalną”.

Tak bezsensownego zestawienia słów nie widziałem od czasów [„energii używanych
przez
uzdrowicieli”](http://automaciej.jogger.pl/2007/07/12/dowod-na-to-rowniez-istnieje/).

Dlaczego jest ta zbitka słów nie ma sensu? Pojęcie _prawdy_ ma sens tylko wtedy,
kiedy rozważamy je w komplecie z pojęciem _fałszu_, czyli _nieprawdy_.  Mówiąc,
że coś jest _prawdą_, mamy na myśli, że mamy do czynienia z sytuacją przeciwną
do _nieprawdy_, i że te dwie sytuacje nie mogą występować naraz.  Kiedy nagle
mówi się o „prawdzie emocjonalnej”, łatwo zapomnieć, że użycie takiego pojęcia
oznacza przyjęcie również „nieprawdy emocjonalnej” albo „fałszu emocjonalnego”.
I co by to miało być?! Rozstrzyganie, czy Kowalski _naprawdę_ był smutny, czy
nie? A może jego smutek był fałszywy?

Ktoś mógłby powiedzieć, że w porządku, ktoś może sobie używać jakiegoś pojęcia,
jeżeli je dobrze zdefiniuje. Może i tak, ale nie każde zestawienie słów jest
w porządku. Jeżeli ktoś bierze słowo _prawda_ i zaczyna go używać w kompletnie
subiektywnym kontekście, w którym nie ma pojęcia _nieprawdy_, to nie jest
w porządku. Jest to po prostu taktyka zasłony dymnej, która uniemożliwia
prowadzenie dyskusji.

„Jestem prawda emocjonalna, dla przyjaciół po prostu prawda.”

\- Bla, bla, bla, dwa plus dwa równa się pięć, bla, bla, bla.  
\- Pięć? To jest według ciebie prawda?  
\- To znaczy, to jest prawda _emocjonalna..._

W ten sposób można bezkarnie pieprzyć farmazony, a będąc przyciśniętym do muru
powiedzieć, że to taki specjalny _rodzaj_ prawdy, w którym farmazony są OK.

# Komentarze

* error777 (2008-02-25 13:07:05): <p>Jest 2 rodzaj prawdy wg ks. Tischnera
  &#8211; gówno prawda&#8230;:-) A na poważnie to jest takie ujęcie prawdy w
  językach formalnych&#8230; określasz TO jako swój język i jest OK (patrz
  Alfred Tarski).</p>
* Barry (2008-02-25 17:00:29): <p>Ok, przypadek z życia wzięty:<br /> Znajomy a
  twierdzi, że zaprosił b na imprezę.<br /> B twierdzi, że nie dostał od a
  zaproszenia.<br /> Nie mam podstawy, by przypuszczać, że któryś z nich kłamie.
  I co teraz (z <span class="caps">MOJEGO</span> punktu widzenia)?</p>
* yacoob (2008-02-25 19:23:35): <p>Prawda emocjonalna? Bah.</p>
  <p>&#8222;Prawdą było że X uważał że było Y&#8221;. Czyli ktoś po prostu
  przesunął określenie z jednej sfery do drugiej, bo mu pasowało. Ale
  technicznie rzecz biorąc &#8222;prawda emocjonalna&#8221; != prawda.</p>  <p>I
  tyle.</p>
* jacek (2008-02-25 20:28:46): <p>Czy historia jest jedna, stała, obiektywna? A
  może przeszłość nie istnieje podobnie jak przyszłość? Dobudowujemy ją sobie do
  teraźniejszości, zgodnie z wielkością prawdopodobieństwa &#8211; skoro
  szklanka leży na podłodze i poza mną nie ma tu nikogo, to na pewno ją z tego
  stołu zrzuciłem. Zupełnie tego nie pamiętam? Nie szkodzi, zaraz sobie tę
  pamięć dobuduję &#8211; to prawdziwe, co najbardziej prawdopodobne. </p>
  <p>Spotykasz znajomego, wspominacie wspólną historię &#8211; i nagle dwie
  historie. Przekonujecie się nawzajem i powstaje historia kolejna, wypadkowa.
  Jak było naprawdę? Ale co to znaczy naprawdę? Teista może odpowiedzieć &#8211;
  istnieje prawdziwa historia &#8211; w oczach Boga. Ale jak poradzić sobie bez
  zewnętrznego obserwatora? Zwłaszcza w epoce mechaniki kwantowej?</p>
  <p>Gorąco polecam nową powieść Jacka Dukaja, &#8222;Lód&#8221; (i wszystkie
  poprzednie oczywiście też!) &#8211; m.in. zderzenie logiki klasycznej,
  Boolowskiej z logiką wielowartościową, rozmytą.</p>
* Barry (2008-02-25 20:48:01): <p>jacek: właśnie też cholernie korciło mnie,
  żeby jakoś do &#8222;Lodu&#8221; nawiązać, bo wczoraj skończyłem wreszcie
  :)</p>
* Automaciej (2008-02-27 10:00:28): <p>@jacek: A podobno nie lubisz
  subiektywizmu! Ale zostawmy historię. Jak jest z teraźniejszością? Jest jedna,
  czy więcej?</p>
* error777 (2008-02-27 10:04:38): <p>@automaciej: A może bardziej ogólnie. Skoro
  teraźniejszość jest elementem tzw. czasu to czy czas jest jeden, czy więcej
  czasów?</p>
* Automaciej (2008-02-27 10:06:11): <p>/me bierze brzytwę Ockhama</p>    <p>
  <strong>** CIACH!!! **</strong> </p>    <p>Jest jeden czas.</p>
* error777 (2008-02-27 10:07:12): <p>Zatem dlaczego teraźniejszości ma byś
  więcej?</p>
* Automaciej (2008-02-27 10:09:36): <p>@error777: Nie mam pojęcia; Jacka się
  zapytaj!</p>
* jacek (2008-02-27 11:48:07): <p>Małe sprostowanie &#8211; nie zgadzam się z
  wizją historii, którą przedstawiłem wyżej. To było takie rozszerzenie
  horyzontu dyskusji.</p>  <p>Wizja pochodzi z &#8222;Lodu&#8221; Dukaja i jest
  wg mnie prawdziwa &#8211; jako &#8222;praktyczne&#8221; ujęcie historii. Czyli
  obraz Historii (tej jedynej, rzeczywistej, obiektywnej) dostępny naszemu
  poznaniu.</p>  <p>A w obiektywną Historię wierzę. Podobnie, jak w obiektywną
  Rzeczywistość. Jeśli jakieś zdarzenie miało miejsce, to miało miejsce również
  wtedy, gdy nikt go nie dostrzegł. Jeśli jabłko jest czerwone, to jest czerwone
  nawet wtedy, gdy spogląda na nie jedynie daltonista. Jeśli coś jest
  informacją, to jest informacją również wtedy, gdy nie ma żadnego odbiorcy
  ;)</p>
* error777 (2008-02-27 11:53:47): <p>@jacek: Zatem to że jabłko &#8222;jest
  czerwone&#8221; to wynik uzgodnienia przez naszych dalekich przodków nazwy
  &#8222;czerwony&#8221; i wskazaniem palcem na &#8222;takie&#8221; jabłko.
  Matematyka to też język bardzo wysoko obiektywny i ciągle się rozwijający
  (nowe definicje).</p>
* jacek (2008-02-27 12:20:06): <p>@error777: No właśnie &#8211;
  &#8222;takie&#8221; jabłko &#8211; czyli jabłko obiektywnie posiadające cechę
  &#8222;bycia czerwonym&#8221;.  To czy tę cechę jakoś nazwiemy nie ma
  znaczenia.   </p>  <p>W krainie ślepców nie będzie kolorów. Ale jabłka nadal
  będą czerwone (czyli będą posiadały obiektywnie cechę X, którą my umówiliśmy
  się nazywać &#8222;kolorem czerwonym&#8221;).</p>
* error777 (2008-02-27 12:28:07): <p>@jacek: Tylko że któryś z jaskiniowców
  pierwszy wykonał skojarzenie &#8222;wymowy&#8221; (ba neologizmu) ze
  wskazaniem &#8222;przedmiotu&#8221; a drugi to podchwycił i powstała
  &#8222;umowa&#8221;. A co w przypadku gdy w &#8222;aborygeńskim&#8221; języku
  nie ma &#8222;nazwy&#8221; dla cechy Y a w &#8222;polskim&#8221; jest nazwana
  zarówno cecha X oraz Y &#8211; co to oznacza?</p>
* jacek (2008-02-27 12:44:36): <p>@error777: Obiekt A ma (obiektywnie) cechy X,
  Y, Z. W języku &#8222;aborygeńskim&#8221; nie ma &#8222;nazwy&#8221; dla
  żadnej z nich. W języku &#8222;polskim&#8221; cechy X i Y razem nazywamy Q.
  Oznacza to tylko tyle, że nasze postrzeganie rzeczywistości obiektywnej nie
  jest doskonałe. Przybliżamy ją sobie, poznajemy coraz lepiej. A ona istnieje
  niezależnie od naszego postrzegania i poznania.</p>
* error777 (2008-02-27 13:03:45): <p>@jacek:  Jeżeli jabłko składa się z atomów
  węgla i &#8222;ja&#8221; tak samo (a może inaczej?). Zatem jeżeli znajdziemy
  nazwy dla &#8222;cecha&#8221; atomów to jednocześnie definujemy siebie. Zatem
  rozdzielenie na podmiot i przedmiot na jakiej podstawie jest  budowane?</p>
* jacek (2008-02-27 13:13:26): <p>@error777: Niestety, zupełnie tego
  wnioskowania nie rozumiem.</p>  <p>Jabłko składa się z atomów. Komputer składa
  się z atomów. Mogę znaleźć nazwę dla jakiejś cechy atomu. Coś z tego
  wynika?</p>
* error777 (2008-02-27 13:19:20): <p>@jacek: No to właśnie problem ograniczonej
  komunikacji :-). Skoro możesz w przypisać nazwę &#8222;czerwony&#8221; do
  jabłka, to może kiedyś (w przyszłości) ktoś przypisze nazwę &#8222;żywy&#8221;
  np. atomowi lub np. wiatrowi&#8230; czyste spekulacje. Tak samo każdy z nas ma
  do wyboru różnorodność definicji subiektywy / obiektywny&#8230; ale którąś z
  nich uważa za &#8222;własną&#8221; (identyfikuje się z nią).</p>
* Automaciej (2008-02-28 10:09:13): <p>@jacek: Co do rzeczywistości i jabłka, to
  się zgadzam. Jabłko jest i jest czerwone nawet wtedy, kiedy nikt go nie
  widzi.</p>  <p>Jak ktoś chce to rozpatrywać bardziej formalnie, to można
  powiedzieć, że struktura atomów, którą potocznie nazywamy jabłkiem, znajduje
  się w danym miejscu i czasie niezależnie od ewentualnych obserwatorów. A o
  informacji napiszę w <a
  href="http://automaciej.jogger.pl/2008/02/26/definicja-informacji/"
  rel="nofollow" >tamtym poście</a>.</p>
