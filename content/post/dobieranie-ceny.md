+++
title = "Dobieranie ceny"
date = 2018-04-25T11:48:24-03:00
draft = false
description = """Czym charakteryzuje się „dobrze” dobrana cena?"""
tags = [ "raptularz", ]
image = "/images/2018/moneta-euro.jpg"

+++

W wolnym rynku dobra materialne nie mają „właściwej” ceny. Ceny są dyktowane
tylko i wyłącznie tym, ile nabywca jest gotów zapłacić. Za drogo, nie zapłaci.
Nie za drogo, zapłaci. Ci którzy dobierają ceny, starają się robić to w taki
sposób, żeby zmaksymalizować zysk, czyli dać cenę tak wysoką jak to możliwe,
lecz nie na tak wysoką, żeby zniechęcić nabywcę.

Do czego to prowadzi?

<!--more-->

{{< figure src="/images/2018/moneta-euro-small.jpg" link="/images/2018/moneta-euro.jpg" >}}

Dobrze dobrana cena to taka, która jest „prawie za wysoka”. Jest „niemal za
drogo”. Co oznacza, że nie jest to wybór łatwy: jeżeli jest tanio, wybór jest
oczywisty: brać! Jeżeli jest dużo za drogo, wybór jest równie łatwy: nie brać!
Dobra cena jest tam, gdzie… gdyby było odrobinę drożej, nie kupilibyśmy.  A jest
akurat tak że jesteśmy się w stanie złamać i zapłacić.

Niestety, proces łamania się nie jest ani przyjemny, ani satysfakcjonujący.

Nie jesteśmy pewni, zaczynamy ważyć za i przeciw, czytać recenzje, porównywać z
cenami konkurencji, i rozważać alternatywy. A po podjęciu decyzji wciąż nie
jesteśmy pewni, czy dobrze zrobiliśmy. Być może trzeba było nie kupić?

Zamiast decyzji prostej i pewnej, musimy podjąć decyzję skomplikowaną
i niepewną.

Innymi słowy, wolny rynek maksymalizuje dyskomfort konsumenta.
