+++
# vim:set nosmartindent nocindent ft=markdown:
date = "2008-10-25T12:59:07"
title = "Prawdopodobnie"
tags = [ "sceptycyzm" ]

+++
W ten wtorek, 21 października 2008, Brytyjski Związek Humanistów rozpoczął
[zbiórkę pieniędzy](http://www.justgiving.com/atheistbus) na kampanię
[_Ateistyczny autobus_](http://www.atheistcampaign.org/).

![](http://www.justgiving.com/images/UserImages/UK/EGG/731fad7b-e13c-4d96-9410-c3b7e329ce93.JPG)

<!--more-->

Dziś mamy sobotę. Wyniki nie są zgodne z oczekiwaniami. Oczekiwania były
takie, że jakoś się uda zebrać wymaganą kwotę. Cel został osiągnięty we
wtorek, sześć po dziesiątej rano. W tej chwili stan zbiórki wygląda tak:

| Cel zbiórki: | £5,500.00 |  
---|---|---|---  
| Datki: | £103,478.00 |  
  
Oznacza to, że będą to nie tylko autobusy, ale też pociągi, billboardy i
cokolwiek jeszcze będzie w stanie zmieścić napis „Boga prawdopodobnie nie ma.
Przestań się martwić i idź cieszyć się życiem.”

Ale... skąd właściwie to słowo „prawdopodobnie”?

Osobiście uważam umieszczenie tego słowa za genialne posunięcie. Wbrew
pozorom, wcale nie osłabia przesłania, ale je wzmacnia.

Jednym z powodów umieszczenia słowa była zgodność z przepisami dotyczącymi
reklamy. Poza tym, takie sformułowanie jest obarczone mniejszym
prawdopodobieństwem śmiertelnego obrażenia kogoś, a jeżeli już napatoczy się
ktoś ktoś nawet postanowi zostać śmiertelnie obrażony, trudniej będzie to
wykazać. Ale te powody akurat, moim zdaniem, są drugorzędne. Jest w tym coś o
wiele lepszego.

Po pierwsze dlatego, że to słowo w tym miejscu jest -- zaskakujące! To samo
stwierdzenie, ale bez słowa „prawdopodobnie”, widzieliśmy i słyszeliśmy wiele
razy. Umieszczenie go na autobusach też byłoby dobre, ale dodanie słowa
„prawdopodobnie” zdobywa pierwszy punkt: zmusza do zastanowienia, _co to słowo
tam do diaska robi?!_ Teraz, kiedy mamy już uwagę widza, pora zdobyć kolejne
punkty.

Po drugie -- brak tego słowa, jak [słusznie
pisze](http://www.guardian.co.uk/commentisfree/2008/oct/23/atheist-bus-campaign-ariane-sherine)
Ariane Sherine, sprawiałby wrażenie że kampania obiera pozycję _braną na wiarę_.
Ateiści nie przyjmują opinii bez oparcia w faktach, nie potrzebują mieć _wiary_.

Po trzecie, słowo to sprawia, że całość sprawia wrażenie zrelaksowania i
zdejmuje ciężar oraz dramatyzm dylematu p.t. „Muszę koniecznie wiedzieć, czy
${deity} jest, czy go nie ma.” Alister McGrath próbuje grać właśnie na tym
dramatyzmie; w książce _Bóg nie jest urojeniem_ _(The Dawkins Delusion)_,
pisze tak:

> Jedynym w świecie faktem od którego nie ma ucieczki, a zarazem faktem wielce
nieprawdopodobnym jest fakt istnienia nas - myślących istot ludzkich. (...)
Być może powinniśmy uświadomić sobie, że choć wiele rzeczy wydaje się
nieprawdopodobnymi, to z nieprawdopodobieństwa wcale nie wynika - i nigdy nie
wynikało - nieistnienie. Choć nasze istnienie wydaje się wielce
nieprawdopodobne, jednak _istniejemy_. Nie chodzi zatem o to, czy Bóg jest
_prawdopodobny_, tylko o to, czy _istnieje_.

_Nie wiem, skąd mu się wzięło to „zatem” w ostatnim zdaniu, bo nie widzę tu
wynikania; dałem pełniejszy cytat, żeby nie było że zdanie jest wyrwane z
kontekstu._

Poznawanie świata, o ile mi wiadomo, sprowadza się do prawdopodobieństw; nic nie
jest nam przedstawiane wprost, wszystko co wiemy, to po prostu rzeczy którym
przypisujemy odpowiednio wysokie prawdopodobieństwo. Dlaczego McGrath próbuje od
niego uciekać, trudno mi powiedzieć. Wygląda to tak, jakby według McGratha
wiedza o istnieniu lub nieistnieniu ${deity}, oraz odpowiedź na [Wielkie Pytanie
o Życie, Wszechświat i całą
resztę](http://pl.wikipedia.org/wiki/Wielkie_Pytanie_o_%C5%BBycie,_Wszech%C5%9Bwiat_i_ca%C5%82%C4%85_reszt%C4%99)
w jakiś sposób nam się należały, tak jakbyśmy mieli do nich „prawo”. A może po
prostu nie mamy jak tego wiedzieć i prawdopodobieństwa to wszystko co mamy?
Świat to (prawdopodobnie) nie jest miejsce, gdzie rzeczy „nam się należą”.

Gazeta Wyborcza [usunęła to
słowo](http://wiadomosci.gazeta.pl/Wiadomosci/1,80649,5836347,_Boga_nie_ma____haslo_dla_miejskich_autobusow.html)
z nagłówka swojego artykułu o kampanii. Szkoda. W samym artykule cytują już całą
frazę, tak jakby nie widzieli różnicy. Cóź, widać, nie zrozumieli.

Jeżeli organizacje religijne mają się czego obawiać ze strony tej kampanii, to
właśnie tego _prawdopodobnie,_ które\* jest jej najgłębszym i najskuteczniejszym
elementem.

_\* Prawdopodobnie._

# Komentarze

* Paweł Ciupak (z WinNT5.0) (2008-10-25 13:49:44): <p>Dobra, to kiedy będą
  krucjaty przeciw wierzącym?</p>
* Sajam (2008-10-25 14:05:34): <p>Po tym ile zebrali widać zainteresowanie ;D<br
  /> Oby tak dalej &#8211; kibicuje tej kampanii. </p>  <p>Co do GW to pewnie
  chcieli zrobić sensację, ale prawdopodobnie się nie udało niestety&#8230;</p>
* torero (2008-10-25 14:18:02): <p>Na jakimś krakowskim murze zauważyłem
  graffiti: &#8222;Bóg umarł [Nietsche]&#8221;. Za jakiś czas to hasło zostało
  zasprayowane, a poniżej pojawiło się &#8222;Niestsche umarł [Bóg]&#8221;. I w
  zasadzie tyle na ten temat, bo nie mam dzisiaj mocy przerobowych na kolejne
  advocacy, wybaczcie.</p>
* flegmatyk (2008-10-25 14:26:35): <p>Ateiści muszą być strasznymi frajerami,
  żeby tak wydawać forsę na taka propagandę. Kościołowi się przynajmniej zwraca,
  poza tym on ma za sobą ideologię nakazującą szerzyć wiarę. Ateiści nie mają
  takiej ideologii, ale widać, że chyba czegoś im brakuje.</p>
* Piotr Pyclik (2008-10-25 14:28:32): <p>Jak widać też mają ideologię nakazującą
  szerzyć wiarę. Mają nawet swojego proroka, to szaleństwo na punkcie Dawkinsa
  strasznie mnie dziwi. Zastanawia mnie jeszcze, jak to
  &#8222;prawdopodobnie&#8221; ma się do pewności, którą ateiści tak zawsze
  podkreślają. Pasuje mi to bardziej do agnostycyzmu, bardziej z resztą
  sensownego.</p>
* remiq (2008-10-25 15:30:01): <p>Stop worrying and enjoy your life?<br />
  Rozumiem, że kupowanie billboardów jest oznaką nieprzejmowania się Bogiem?
  Zresztą, jak można walczyć z czymś, w co się nie wierzy?</p>
* Automaciej (2008-10-25 15:35:51): <p>Chłopaki, mam pytanie: w jakiej
  kolejności działacie: najpierw czytacie wpis a potem piszecie komentarze, czy
  odwrotnie?</p>
* Dodek (2008-10-25 17:59:51): <p>torero:<br /> &#8222;Moją śmierć sławię ja
  wam, śmierć wolną, która po mnie przyjdzie, ponieważ ja tego chcę&#8221;
  &#8211; tako, o wolnej śmierci, rzecze Zaratustra.</p>  <p>remiq: <br />
  fanatyczni ateiści walczą nie z bogiem, tylko ze zbiorową iluzją, bo wierzą,
  że takie zjawisko istnieje.</p>  <p>flegmatyk:<br /> &#8222;Kościołowi się
  przynajmniej zwraca&#8221; &#8211; nie jestem pewien, czy popierasz ateistów
  czy nie, ale to zdanie ma głęboki sens, który w pewnym sensie uzasadnia ideę
  walki ze stereotypami myślowymi.</p>
* flegmatyk (2008-10-25 18:03:28): <p>Nie popieram, po prostu czy patrzeć na
  sprawę materialnie czy ideologicznie to nawracanie kościelne ma sens, a
  ateistyczne? Chyba żadnego.</p>
* Dodek (2008-10-25 18:08:37): <p>ma. na przykład powiedzmy, że rząd chce
  wprowadzić pewną pozytywną i przydatną reformę, jednak dostaje silny sprzeciw
  kościelnej społecznosci, bo np. a) Bozi się to nie spodoba, b) Kościół to
  organizacja wyjątkowa i nas się nie tyczą pewne prawa &#8211; podatki? jeszcze
  czego<br /> albo inaczej &#8211; ktoś wysadza się w powietrze w autobusie
  pełnym ludzi, bo Bóg tak chciał.</p>  <p>wierzę, że każdy ma prawo do życia
  tak, jak chce, i niczyje <strong>poglądy</strong> nie powinny go
  ograniczać.</p>
* remiq (2008-10-25 18:09:54): <p>Przykład pozytywnej i przydatnej reformy ==
  aborcja na życzenie? Trudno mi wymyślić inną sprawę, w którą wtrącałby się
  polski Kościół.</p>
* Dodek (2008-10-25 18:11:43): <p>koniec ze zmuszaniem dzieci do wiary poprzez
  &#8222;lekcje&#8221; religii w szkole na przykład, albo chociażby
  opodatkowanie Kościoła.</p>
* Piotr Pyclik (2008-10-25 18:14:51): <p>A co powiesz na zmuszanie dzieci do
  wiary przez rodziców? W tej ateistycznej utopii mogą trafić się i tacy.</p>
* remiq (2008-10-25 18:17:31): <p>Nie byłem w szkole już ładnych 10 lat, a
  pamiętam że miałem możliwość wyboru religii bądź etyki. Co dziwne, nie mogłem
  wybrać innych przedmiotów. Kto w takim razie ograniczał moją wolność?</p>
  <p>&#62; chociażby opodatkowanie Kościoła<br /> Znajdź organizację, która
  dobrowolnie dałaby się opodatkować. Przy okazji, co chciałbyś w działalności
  Kościoła opodatkować?</p>
* remiq (2008-10-25 18:18:02): <p>Piotr Pyclik:<br /> Zabrać dzieci rodzicom,
  skoro na nie nie zasługują!</p>
* Piotr Pyclik (2008-10-25 18:18:24): <p>Odpowiedź sama się nasuwa, nie? ;)</p>
* remiq (2008-10-25 18:19:32): <p>Zbyt często trollujemy w tych samych wątkach,
  to i łatwo zgadnąć. :P</p>
* Dodek (2008-10-25 18:21:32): <p>remiq:
  http://blog.gadawski.pl/2008/10/21/kolejni-nonkonformisci/ &#8211; odnośnie
  wyboru lekcji w szkole &#8211; poczytaj szczególnie komentarze<br /> jasne, że
  żadna by nie chciała &#8211; ale tylko kościół nie jest. czemu? co opodatkować
  &#8211; hm, zastanówmy się, przychody? jakoś fundacje są opodatkowywane, to
  czemu kościół by nie mógł być?</p>
* remiq (2008-10-25 18:34:53): <p>Wybiórcza donosi o buncie uczniów, którzy nie
  chcą religii w szkołach:<br /> &#8222;Po której pan jest stronie?&#8221;,
  &#8222;O którego Boga chodzi, bo jest kilku?&#8221;, szukanie wojny tam, gdzie
  jej nie ma. Uczniowie wybrali? Wybrali. I koniec opowieści. Spodziewałem się
  czegoś w rodzaju &#8222;i zostali wyrzuceni ze szkoły, zmuszeni do bycia
  indoktrynowanym&#8221;. </p>  <p>Jest sporo dziedzin, które można by
  opodatkować. Przykładowo, kieszonkowe, które rodzice dają swoim dzieciom.
  Darowizna jak się patrzy. Ja mam taką chorobę psychiczną, że jak widzę, że
  państwo nie ściąga podatków z jakiejś organizacji to się cieszę i chciałbym,
  żeby z innych organizacji też nie ściągało. Różne fundacje ratujące dzieci w
  Afryce, czy głodnych z dworca warszawskiego. Dlaczego państwo żeruje na tym,
  że ludzie chcą pomagać? Dlaczego człowiek nie ma prawa dobrowolnie oddać komuś
  czegoś co posiada, bez fiskusa wyciągającego rękę po procent?</p>
* zimbabwe (2008-10-25 19:24:31): <p>Hmmm&#8230;. Aż boję się komentować, mam
  nadzieję że nie wywalicie mnie ze swojego grona ponieważ
  jestem&#8230;Luteranką? Ale fanatyzmów religijnych unikam i w ogóle fanatyzmów
  ideologicznych.</p>
* Bandit (2008-10-26 10:13:09): <p>Jak by to było w polsce, wpadłby Ojciec R.
  swoim nowym Mercedesem S-class codename rydzykobus i rozjebał kampanie wpizdu
  ;D. Dobrze, że istnieją kraje tolerancyjne, pozostaje tylko marzyć, że
  wrodzony devotyzm w polsce odejdzie w niepamięć.</p>
* pecet (2008-10-26 23:14:19): <p>Bardziej mi ta kampania pod Antyteizm podpada
  niż Ateizm&#8230;</p>
* Paweł Ciupak (2008-10-26 23:15:34): <p>Bo podpada, i dlatego siȩ z nich
  nabijamy.</p>
* Automaciej (2008-10-27 23:57:44): <p>Zimbabwe, cześć, fajnie że do mnie w
  końcu trafiłaś! Witaj! :-)</p>
* hcz (2008-10-28 00:39:12): <p>Kiedy chrześcijanie (tak dla przykładu &#8212;
  dotyczy też wyznawców innych religii)  reklamują swój światopogląd głośno,
  nachalnie i często za nie swoje pieniądze &#8212; wszystko jest OK. Ale kiedy
  ateiści chcą przyczepić do autobusów niewinne skądinąd bannery: &#8222;Dobra,
  to kiedy będą krucjaty przeciw wierzącym?&#8221; Ten komentarz jest głupi i
  nieuczciwy.</p>
* flegmatyk (2008-10-28 09:34:06): <p>a za czyje pieniądze? ;) poza tym
  przypominam, że te religie mają w swoich zasadach nakaz szerzenia wiary, a
  ateiści nie mają zasad wogóle, więc cel takich reklam jest conajmniej
  niejasny.</p>
* hcz (2008-10-28 09:42:17): <p>1. Za czyje pieniądze? Choćby za moje
  niestety&#8230;<br /> 2. Zdanie: &#8222;ateiści nie mają zasad w ogóle&#8221;
  jest fałszywe.<br /> 3. Cel reklam jest opisany na stronie internetowej
  projektu i rzeczywiście niewiele ma wspólnego z szerzeniem wiary.</p>
* flegmatyk (2008-10-28 09:51:51): <p>czy byłbyś łaskaw przybliżyć mi sposób
  pozyskiwania przez Kościół Twoich pieniędzy? ;)</p>
* hcz (2008-10-28 10:12:52): <p>http://tnij.org/b927</p>
* zimbabwe (2008-10-28 15:55:02): <p>Chrześcijanie nachalni? No chyba że masz na
  myśli katoland (mam na myśli tych fanatycznych, zdewociałych katolików bo na
  szczęście nie wszyscy są tacy), bo przynajmniej jeśli chodzi o protestantyzm
  nie spotkałam się z agresywnym szerzeniem wiary. Choć wiadomo, fanatycy i
  wariaci są w każdej nacji. Przykre tylko że wyznawcy innych religii niż
  chrześcijaństwo albo ateiści patrzą na chrześcijan tylko pod kątem katolickim,
  ale trudno się dziwić, w końcu to wyznanie najliczniej reprezentowane w
  Polsce.</p>
* flegmatyk (2008-10-28 16:01:18): <p>@hcz: wybacz, że tak późno, ale dopiero
  wróciłem do domu.</p>  <p>Nie widzę na podanej przez Ciebie stronie niczego o
  finansowaniu jakiejkolwiek kampanii reklamowej Kościoła, chyba, że
  niedokładnie patrzyłem&#8230;</p>
* zimbabwe (2008-10-28 16:08:13): <p>To znów ja&#8230; W ramach wyjaśnień żeby
  nie było nieporozumień :-) To nie jest tak, że ja kogoś tutaj atakuję, jedynie
  pokazuję swój punkt widzenia. Oczywiście, protestantyzm też nie ma jasnych
  stron w swojej historii i wśród protestantów też są świry (miałam kiedyś nawet
  taką koleżankę która uważała że kalwinizm to najlepsza religia na świecie i
  ciągle mi dokuczała że należę do zboru od 7 roku życia a nie od urodzenia jak
  ona &#8211; żeby było śmieszniej nie jestem kalwinką), ale wystarczy popatrzeć
  na choć jeden mały pozornie błahy fakt &#8211; film &#8222;Luter&#8221; z 2002
  roku ukazał się w kinach w Niemczech i z tego co wiem to poza Niemcami też,
  ale w Polsce się nie pokazał... Choć mógłby się pokazać, ale płyty z <span
  class="caps">DVD</span> przechodzą jedynie z rąk do rąk prywatnych osób. A w
  kinach nie ma.</p>
* Paweł Ciupak (2008-10-28 17:45:55): <p>„Kiedy chrześcijanie (tak dla przykładu
  — dotyczy też wyznawców innych religii) reklamują swój światopogląd głośno,
  nachalnie i często za nie swoje pieniądze — wszystko jest OK.”</p>  <p>Właśnie
  nie jest OK! – zaraz podnoszą się głosy typu „j\*\*\*ny kościół znów się wtrąca
  do nieswoich spraw”, i inne.</p>  <p>„bo przynajmniej jeśli chodzi o
  protestantyzm nie spotkałam się z agresywnym szerzeniem wiary”</p>  <p>Pf,
  pojedź do <span class="caps">USA</span>, tam protestanci są jeszcze bardziej
  fanatyczni od katolików. Nie muszę mówić też, że to głównie kraje tradycyjnie
  w przeważającej protestanckie (Szwecja, Norwegia czy inne) mają najmniejszy
  stopień rozdziału kościoła od państwa.</p>
* hcz (2008-10-29 16:33:17): <p>@Paweł Ciupak:<br /> Czy Ty potrafisz zauważać
  nieekstremalne aspekty jakichkolwiek zjawisk? Różnie można manifestować
  światopogląd i różnie na to reagować. Czy ja w ogóle pisałem coś o Kościele?
  Miałem na myśli zwykłych ludzi, których manifestacje światopoglądu – jeśli są
  wierzący – traktuje się z pobłażaniem, często nawet wtedy kiedy stają się dla
  innych uciążliwe. Nie widziałem jeszcze, żeby ktoś na widok kolejnego pomnika
  Jana Pawła II krzyczał: Ciekawe kiedy zaczną wieszać ateistów!? Ale kiedy swój
  światopogląd manifestują niewierzący zaraz budzi to podejrzenia i niezdrowe
  sensacje.</p>  <p>@flegmatyk:<br /> Chciałeś dowiedzieć się jak Kościół
  wchodzi w posiadanie moich pieniędzy, to Ci pokazałem. Jak już napisałem wyżej
  pisząc o „reklamowaniu światopoglądu” miałem na myśli coś innego. Ale jeśli
  się upierasz&#8230; Czy budowanie jakiejś monstrualnej świątyni nie jest
  demonstracją światopoglądu? Albo religia w szkołach, kapelani w wojsku,
  uczelnie i wydziały teologiczne?</p>  <p>@zimbabwe:<br /> Zarzucasz mi, że
  patrzę na chrześcijaństwo przez pryzmat katolicyzmu, ale sama masz niewiele
  szerszą perspektywę. W ciągu tego roku czterokrotnie byłem nagabywany przez
  jakichś misjonarzy.  Raz byli to scjentolodzy a trzy razy nie wiem kto, ale
  wymachiwali mi przed nosem Biblią i było ich znacznie trudniej spławić.</p>
  <p>Też nie chcę nikogo (a Ciebie w szczególności) atakować. Nie twierdzę też
  że wszyscy wierzący (ani wszyscy chrześcijanie) są agresywni, nachalni i
  sięgają po cudze portfele. Chodziło mi o dysproporcje w reakcjach na
  manifestacje światopoglądowe wierzących i niewierzących. I żeby już wszystko
  było do końca jasne – nie twierdzę, że wszyscy i zawsze reagują w taki czy
  owaki sposób. Chodziło mi konkretnie o komentarz: „Dobra, to kiedy będą
  krucjaty przeciw wierzącym?”, który – powtórzę jeszcze raz – jest głupią i
  nieuczciwą ale niestety nie odosobnioną sugestią, że demonstracja
  racjonalistycznego światopoglądu jest agresją wobec wierzących.</p>
* hcz (2008-10-29 16:43:39): <p>@flegmatyk:<br /> Jeszcze jedno. Zastanawiasz
  się komu i jak opłaca się nawracanie. Jestem głęboko przekonany, że oprócz
  tych którzy nawracają  dla pieniędzy jest również wielu takich, którzy po
  prostu uważają że świat byłby lepszy gdyby więcej ludzi podzielało ich
  światopogląd.</p>
* hcz (2008-10-29 17:02:11): <p>&#8222;A może po prostu nie mamy jak tego
  wiedzieć i prawdopodobieństwa to wszystko co mamy? Świat to (prawdopodobnie)
  nie jest miejsce, gdzie rzeczy „nam się należą”.&#8221; </p>  <p>Dawkins w
  świetny sposób odnosi się do tego problemu w &#8222;Rozplataniu
  tęczy&#8221;:</p>  <p>&#8222;W wyniku rozwoju tej teorii, wspieranej przez
  wszelkie dostępne obserwacje, powstało przypuszczenie, że w pierwotnym tyglu
  wszystkich kataklizmów zrodził się także czas. Prawdopodobnie nie rozumiecie,
  tak samo jak ja, co miałoby znaczyć powiedzenie, że czas zaczął się w jakimś
  konkretnym momencie. Ale znów: to jest właśnie wynik ograniczenia narzucanego
  nam przez nasz mózg, który został ukształtowany tak, aby mieć do czynienia z
  powolnymi, dość dużymi obiektami na sawannach Afryki, gdzie wszystko da się
  przewidzieć, bo wszystko jest „uporządkowane”, a każde stworzenie ma jakąś
  swoją „przeszłość”.&#8221; </p>  <p>Mimo zwodniczej lekkości tej myśli uważam
  ją za najważnieszą w całej książce. (Prawdopodobnie) te wszystkie ostateczne
  rzeczy, które zaprzątają nasze umysły to zwykłe banały, tyle że nie będące
  &#8222;powolnymi, dość dużymi obiektami na sawannach Afryki&#8221;...</p>
* zimbabwe (2008-10-30 15:28:15): <p>Ci co Cię zaczepiali to pewnie świadkowie
  Jehowy &#8211; oni faktycznie są strasznie nachalni.</p>
