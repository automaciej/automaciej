+++
# vim:set nosmartindent nocindent ft=markdown:
date = "2010-11-16T00:43:31"
draft = false
title = "Plastik"
+++
Wiem, że piosenka Poluzjantów „Plastik” jest w zamiarze ironiczna, ale ja z
premedytacją odbieram ją wprost.

Ironia? Ironia jest wtedy, kiedy mówiąc coś, nie ma na myśli tego co się
powiedziało, tylko coś innego. Na przykład, kiedy wychodzimy na deszcz i
mówimy „No, wspaniałą mamy pogodę”, to mamy na myśli że pogoda jest kiepska, a
nie wspaniała, i na tym właśnie polega ironia. Chyba że akurat idziemy zbierać
robaki na ryby, wtedy mamy na myśli, że pogoda jest w istocie wspaniała. Ja
więc właśnie odbieram tę piosenkę wprost.

Tak, nowy świat, bez wad, jest lepszy niż stary z wadami; plastikowy smak jest
kwestią kompletnie subiektywną, liczy się to co komu sprawia przyjemność. Jest
git, nie ma boga tylko my. Jak ktoś chce chodzić w elektrodach, to jego
sprawa, nie mam nic naprzeciwko, to może nawet fajnie wyglądać. Plastikowego
soku osobiście nie pijam, ale patrząc po półkach w sklepach, jest całkiem
popularny. Cyberseksu nie próbowałem, ale może jest fajniejszy niż żaden seks?
To prawda, że wszystko gdzieś kończy się, i tutaj autor tekstu nie ma racji,
plastik się kończy i to szybciej niż nam się wydaje. Już w tej chwili ludzie
czynią wysiłki żeby ratować muzealne lalki Barbie, których główny budulec,
plastik, wykazuje objawy postępującej dezintegracji.

![Zdjęcie lalki Barbie też można by w sumie przeliczyć na ciągi liczb, co nie?
Yyy...
zaraz...](http://upload.wikimedia.org/wikipedia/en/6/6e/Barbie_doll_modern.jpg)

Na ciągi liczb też bym się kiedyś chętnie przeliczył, chociaż obecny stan wiedzy
neurologicznej [stawia pod znakiem
zapytania](http://scienceblogs.com/pharyngula/2010/08/ray_kurzweil_does_not_understa.php),
czy tego typu przenosiny będą kiedykolwiek możliwe.

www.świat.com mi w niczym nie przeszkadza - jak ktoś chce używać to niech
używa, a jak nie to nie, i cześć. Chociaż autor tekstu w żadnej sposób nie
pomaga nam dociec, co ma przez to na myśli. Ja postanowiłem rozumieć przez to
jakiś fajny serwis internetowy, który działa w każdej przeglądarce i używa
HTML5.

Jedyne co musiałem zrobić, to przeczytać tę piosenkę wyrywkowo, jedne
fragmenty interpretując tak żeby mi pasowało, a inne po prostu ignorując.

# Komentarze

* polska wschodnia (2010-11-24 22:25:33): <p>A może to jest hymn wartości
  odrobinę konserwatywnych wśród młodej inteligencji polskojęzycznej? Może taka
  młodzież w polskich współrzędnych geograficznych nie przyjęłaby cię do
  własnego grona. Może jesteś nazbyt liberalny, a ta piosenka wcale nie jest
  stworzona z zamysłem ubawienia ciebie ironią tylko zakreślenia polaryzacji
  tożsamościowej z wyrzuceniem ciebie poza in-group? Takie podsuwam hipotezy,
  patrząc kto z moich znajomych fanuje na facebooku Poluzjantów. ;)</p>  <p>Jak
  dla mnie ten tekst to chamstwo, choć ogólnie w ogóle nie wyrażałbym zdania w
  sytuacjach face-to-face. Zawsze znajdzie znajdzie się jakaś większa ryba, co
  będzie gardzić polskojęzycznym gardzeniem plastikiem.</p>
* Lam (2011-01-09 23:10:45): <p>moja Lalka! miałam identyczną, miała na imię
  Sara :) to znaczy ma. mam ją nadal, jest prawie łysa...</p>
