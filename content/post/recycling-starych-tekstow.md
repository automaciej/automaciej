+++
# vim:set nosmartindent nocindent ft=markdown:
date = "2006-09-19T10:46:29"
title = "Recycling starych tekstów"
tags = [ "raptularz" ]

+++
Wczoraj zanurzyłem ręce po łokcie w starych płytach i udało mi się odnaleźć
archiwalne teksty z licealnej gazetki szkolnej, plus trochę swoich notatek z
humanistyki i innych przypadkowych tekstów. Z problemów technicznych mogę
wymienić dwa.

<!--more-->

  1. Wszystkie teksty były spakowane archaicznym programem Ultra Compressor II,
     czyli UC2. Nie znalazłem żadnego programu pod Linuksa który obsługiwałby
     ten format. Na szczęście udało mi się ściągnąć z sieci oryginalnego UC2
     i uruchomić pod emulatorem DOS.
  2. Większość tekstów była w plikach DOC, po otworzeniu których polskie znaki
     wyświetlały się niepoprawnie, zarówno w OpenOffice pod Linuksem jak i MS
     Office pod Windows®. Na pomoc przyszedł Antiword i iconv.

Chcę je zarchiwizować, zapisać gdzieś we współczesnej, przezroczystej postaci,
tak abym za kolejne 10 lat nie miał problemu z odczytaniem ich. Swoje własne
teksty mogę wrzucić na joggera, ale co do tekstów innych autorów ― mam
wątpliwości czy życzyliby sobie umieszczenia ich tu. Wizja otworzenia kolejnej
strony internetowej jakoś mi się nie uśmiecha, nie chcę tworzyć kolejnego
bytu. Pozostawiam sprawę do przemyślenia.

## Komentarze

* mama T (2006-09-19 13:20:53): <p>rozumiem, że pracę juz dokończyłes? :-)))))
  - fanka i wielbicielka gazetki JEST. Wiedz, ze mam jej papierowe wersje w
  swoim domowym archiwum. Wszystkie i nawet projekt ostatniej, która juz sie nie
  ukazała!</p>
* Bonjoure (2006-09-30 20:05:50): <p>Hmm... Open Document? Ciekawe jak to będzie
  za parę lat?</p>
