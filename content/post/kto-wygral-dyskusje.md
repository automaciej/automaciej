+++
# vim:set nosmartindent nocindent ft=markdown:
date = "2009-01-05T16:04:45"
draft = false
title = "Kto wygrał dyskusję?"
aliases = ["/2009/01/05/kto-wygral-dyskusje/"]
tags = ["sceptycyzm"]
+++
_automaciej:_ ...albo właściwie odwrotnie: przeciwstawiał mądrość
racjonalizmowi  
_iceteajunkie:_ „mądrość” w sensie?
konfucjańską? :)  
_automaciej:_ nie był taki głupi żeby cokolwiek definiować  
_iceteajunkie:_ ach, ostrożny gracz, już mi się podoba :D  
_automaciej:_ gracz, powiadasz... no właśnie... a mi się wydawało że dyskusja
to działalność kooperatywna  
_iceteajunkie:_ masz rację, wydawało Ci się 8)  
_automaciej:_ bo w zasadzie... jeżeli to ma nie być działalność kooperatywna,
to po co w ogóle brać w niej udział?  
_iceteajunkie:_ no jak to? kompetyszon! kto ma dłuższego...

Przyjmijmy roboczo, że dyskusja jest formą rywalizacji. (Według mnie jest to
głupie i wolałbym żeby tak nie było, ale być może faktycznie w przyrodzie tak
się zdarza i trzeba się z tym pogodzić.)

W rywalizacji chodzi o to, żeby być lepszym. W sporcie jest to o tyle proste,
że wyniki można łatwo zmierzyć. Kto pierwszy dobiegł, albo kto wbił gola, jest
dość dobrze naocznie widziane. Wbicie gola też może być czasami poddawane
dyskusji, ale w większości przypadków sprawa jest ewidentna: piłka w siatce,
gol wbity.

A co w dyskusji? Przecież to jest tylko jakiś ciąg symboli, graficznych albo
akustycznych. Skąd wiadomo że się dyskusję wygrało albo przegrało? Jeżeli się
to stwierdza samemu, to można to stwierdzić już na wstępie i oszczędzić sobie
wysiłku. A może chodzi o to, żeby druga strona przyznała się do porażki w
dyskusji? Tylko co to znaczy, przyznać się do porażki? Wygenerować odpowiedni
ciąg symboli? W takiej sytuacji, żeby nie przegrać, można po prostu nigdy
takiego ciągu symboli nie generować.

Więc może chodzi o ocenę dyskusji przez jakąś publiczność? Publiczność która
ocenia dyskusję niezależnie, może sama zadecydować, kto wygrał rywalizację.
W ten sposób też dyskusja musi być prowadzona w bardziej sensowny sposób, bo
jeżeli ktoś dyskutuje w nieuczciwy sposób, zostanie to (miejmy nadzieję)
zauważone. Dobrą zasadą jest przyjęcie, że osoba która pierwsza wspomni
o Hitlerze, przegrywa dyskusję.

Ale co to właściwie jest publiczność? W praktyce publiczność rzadko kiedy bywa
obiektywna i niezaangażowana. Poza tym, co to w ogóle jest publiczność? Co
stanowi jednostkę dyskusji? Nick na forum? Użytkownik na Wikipedii? Nic
prostszego, tylko zrobić sobie kilka pacynek i mamy już publiczność. Dalej, co
to znaczy że publiczność coś _stwierdzi_? Czy chodzi o jakiś jej niedostępny
wewnętrzny stan? Jeżeli tak, to równie dobrze możemy rozmawiać o duchach.
Jeżeli publiczność ma wyrazić werdykt poprzez jakąś wypowiedź, to
automatycznie staje się częścią dyskusji, i przestaje być publicznością.
Wracamy do oryginalnego problemu, w którym z braku obiektywnej oceny, żeby nie
przegrać, wystarczy nigdy nie powiedzieć że się przegrało.

Wszystko to jest frustrujące. Wydaje się że dyskusja w ogóle nie ma sensu, ani
jako dyskusja (to chyba jest oczywiste), ani jako rywalizacja.

Więc co robić, nie prowadzić takich dyskusji? Ale skąd wiedzieć, która
dyskusja jest normalna, rzeczowa i kooperatywna, a która jest rywalizacją?
Możemy przyjąć że używanie nieuczciwych chwytów dyskwalifikuje dyskutanta.

Powiedzmy że ktoś nieuczciwie dyskutuje... co możemy zrobić? Nie możemy
przecież _zmusić_ go do niczego, możemy tylko modyfikować swoje zachowanie. Co
zrobić w takiej sytuacji? Przestać dyskutować? Jeżeli zaczniemy opuszczać
każdą dyskusję w której druga strona używa chwytów poniżej pasa, w krótkim
czasie będziemy chcieli przeprowadzić się do skalnej groty w górach.

Można też powiedzieć że to wszystko są skale szarości, że jeżeli ktoś
dyskutuje tylko trochę nieuczciwie, to można go ostrzec, dać szansę, a dopiero
kiedy widać wyraźnie, że nic z tego nie będzie, wycofać się... ale to jest
porada podobna do „bądź sprytny” albo „ciężko pracuj”, czyli żadna.

# Komentarze

* D4rky (2009-01-05 16:24:46): <p>to wszystko walka na epenisy, nie warto nawet
  zaczynać</p>
* Hoppke (2009-01-05 16:59:41): <p>I <span class="caps">IMO</span> nie ma
  &#8222;nieuczciwej&#8221; dyskusji. Najwyżej dochodzi do takiej rozbieżności
  użytych środków/oczekiwań, że dyskusja się kończy. I nawet wtedy wiadomo, kto
  wygrał.</p>  <p>Ocena wygranej zależy oczywiście od subiektywnych kryteriów,
  ale większość ludzi ma je dość zbieżne. Punkty zdobywa się np. za:
  sprowokowanie przeciwnika do zaprzeczenia samemu sobie (nokaut), wykazanie się
  większą wiedzą, albo np. skomplikowanie dyskusji tak, że nikt już nie wie o co
  biega (wymęczenie przeciwnika) i dyskretną zmianę tematu na bardziej
  korzystny, no i oczywiście zdyskredytowanie rozmówcy jako człowieka (nie
  wszędzie uznawane jako zwycięstwo, bo na ogół nie ma związku z tematem sporu,
  ale na ogół zadziała). Jest wiele możliwości. Czasem wprowadza się dodatkowe
  obostrzenia (np. zakaz nawiązywania do faszyzmu).</p>  <p>Dyskusje-rywalizacje
  są <span class="caps">IMO</span> prostsze niż dyskusje-kooperacje. Choćby
  dlatego, że rywalizuje się o epenisa, a do współpracy to już trzeba mieć jakiś
  solidniejszy powód. No i szczególnie w internecie prościej rywalizować, niż
  zaangażować się empatycznie i nawiązać jakąś więź z rozmówcą.</p>
* automaciej (2009-01-18 14:25:30): <p>Uczciwość dyskusji<br /><br />Pod moim
  niedawnym wpisem o wygrywaniu dyskusji, Hoppke napisał komentarz, w którym...
  zresztą, po prostu go przytoczę w całości:<br /><br />I IMO nie ma
  „nieuczciwej” dyskusji. Najwyżej dochodzi do takiej rozbieżności użytych
  środków/oczekiwa[...]</p>
