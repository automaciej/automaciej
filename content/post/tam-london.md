+++
# vim:set nosmartindent nocindent ft=markdown:
date = "2009-10-05T11:54:52"
draft = false
title = "TAM London"
aliases = ["/2009/10/05/tam-london/"]
tags = ["sceptycyzm"]
+++
_Jakiś czas temu pomyślałem: „Teraz to będę pisać same wspaniałe i długie
posty na moim wspaniałym blogu”, i efekt był taki, że praktycznie przestałem
pisać. W związku z tym, zamierzam wrócić do pisania, jak kiedyś, krótkich
przypadkowych notatek o wszystkim i o niczym._

Bilety na TAM London, europejską edycję The Amaz!ng Meeting, wysprzedały się w
przeciągu mniej więcej godziny. Niestety przegapiłem tę godzinę, i plułem
sobie w brodę aż do pewnego ranka mniej więcej tydzień temu, kiedy przyszedł
e-mail mówiący mniej więcej tyle: „Wiecie co? Chyba jednak jeszcze mamy
bilety!” To teraz mówicie? Kiedy wszystko - przelot, hotel - będzie drogie? I
wiecie że chcę przyjechać tak czy siak? Trudno, tanio, drogo, jadę.
Zorgananizowałem się i pojechałem.

Było świetnie, spotkałem sporo osób które wcześniej poznałem na TAM6, poznałem
też trochę nowych. Była też ponoć grupa irlandzkich sceptyków, ale nie udało
mi się na nich trafić w tłumie.

James Randi niestety nie mógł przyjechać z powodów zdrowotnych, ale od czego
mamy XXI wiek? Wideokonferencja!

[![W prawym dolnym rogu Randiego słucha Richard
Wiseman](http://media.blizinski.pl/images/blog/2009/tam-london-randi-
vc-440px.jpg)](http://media.blizinski.pl/images/blog/2009/tam-london-randi-
vc.jpg)

Drugiego dnia założyłem dla draki koszulkę z Paracon Dublin '08, czyli
konferencji... paranormalnej. Koszulka ma obrazek wesołym duchem. Udało mi się
w tej koszulce zapozować do zdjęcia, na którym jest też Phil Plait
([blog](http://blogs.discovermagazine.com/badastronomy/),
[twitter](http://twitter.com/badAstronomer)), prezes JREF, oraz [Simon
Singh](http://www.simonsingh.net/), laureat nagrody
[JREF](http://www.randi.org/) w tym roku.

[![](http://media.blizinski.pl/images/blog/2009/phil-plait-simon-singh-
automaciej-440px.jpg)](http://media.blizinski.pl/images/blog/2009/phil-plait-
simon-singh-automaciej.jpg)

O tym drugim dotychczas niczego nie pisałem; jest to autor książki _Trick or
Treatment_, w której opisuje kilka metod medycyny alternatywnej. W obecnej
chwili został przeciwko niemu wytoczony, przez brytyjskie stowarzyszenie
chiropraktyków, proces o zniesławienie. Simon Singh prowadzi
[kampanię](http://www.senseaboutscience.org.uk/index.php/site/project/333/) na
rzecz odseparowania przepisów dotyczących zniesławienia od debat naukowych, w
których krytyka jest nie tylko dopuszczalna, ale wręcz potrzebna.

## Komentarze

* Piotr Konieczny (2009-10-05 12:12:00): <p>Na marginesie, Simon jest też
  autorem genialnej książki wprowadzającej w tajniki kryptografii -- Księgi
  Szyfrów -- niestety, od dawna niedostępnej w polskim wydaniu.</p>
* Nick (2009-10-06 10:43:09): <p>"Simon Singh prowadzi kampanię na rzecz
  odseparowania przepisów dotyczących zniesławienia od debat naukowych"</p>
  <p>Przecież jeżeli ma naukowe dowody, to może je przedstawić w sądzie. Jest z
  tym jakiś problem?</p>
* Automaciej (2009-10-06 11:15:09): <p>Nick, powiedzmy że masz brodawkę na
  nosie, którą za wszelką cenę chcesz ukryć, a ja w pewnym momencie mówię: Nick
  ma brodawkę na nosie! Pozywasz mnie do sądu o zniesławienie. Mam naukowe
  dowody na istnienie brodawki! Ale mimo przegrywam sprawę o
  zniesławienie...</p>
* Nick (2009-10-06 15:55:16): <p>Jak masz te dowody, to przedstaw. Nadal nie
  rozumiem problemu. Chyba że brytyjskie prawo cywilne w ogóle jest jakieś
  pokręcone, ale w takim razie także nie rozumiem, dlaczego robić wyjątki akurat
  dla zarzutów naukowych, a nie poprawić całości. Zwłaszcza że do wyróżnienia
  nauki trzeba by jeszcze zdefiniować, co to jest nauka. A obawiam się, że coś w
  rodzaju tej indukcyjnej definicji matamatyki z Gaussem, tylko przy użyciu
  Randiego mogłoby byc trudne w użyciu.</p>
* dexter (2009-10-06 18:44:30): <p>@Nick, może tutaj będzie to lepiej
  wyjaśnione: http://www.racjonalista.pl/kk.php/s,6818</p>
* Nick (2009-10-07 11:50:35): <p>Tu jest ten sam postulat który ja stawiam, żeby
  iść do sądu z naukowymi dowodami.</p>  <p>Ponadto rzeczywiście, jest tu pewna
  dodatkowa informacja - wiem dokładniej o co była sprawa. No sorry, ale jak się
  używa słowa znaczącego przede wszystkim "fałszywy" i potem tłumaczy że
  chodziło o siedmiorzędne znaczenie "nieskuteczny", to z czym do ludzi? Dowody
  naukowe poproszę, a nie taką popelinę.</p>  <p>Zwłaszcza że na przykład
  niemożliwośc leczenia niektórych przypadków astmy przez zrobienie porządków z
  kręgosłupem wcale nie jest taka oczywista.</p>
* Automaciej (2009-10-08 01:38:51): <p>Nick, czy Ty faktycznie przeczytałeś ten
  artykuł? Tam stoi napisane tak: „Sędzia nie uznał, że słowo mogło w tym
  wypadku znaczyć „nieskuteczne", ani nie interesowała go rzeczywista
  skuteczność lub nieskuteczność kręgarstwa w leczeniu tych chorób.”</p>
  <p>Uwaga, powtarzam jeszcze raz: „<em>nie interesowała go</em> [sędziego]
  rzeczywista <em>skuteczność lub nieskuteczność</em> kręgarstwa”. Simon Singh
  między innymi właśnie o to walczy, żeby dyskusja dotyczyła kwestii
  merytorycznych, a nie zniesławienia.</p>  <p>Prawo dotyczące zniesławienia w
  Wielkiej Brytanii jest straszne. Kiedy komuś zostaje wytoczony proces o
  zniesławienie, ciężar dowodu zostaje przeniesiony na osobę która zostaje o
  zniesławienie oskarżona: musi ona udowodnić, że nie jest wielbłądem...</p>
* Nick (2009-10-08 10:21:36): <blockquote>   <p>Tam stoi napisane tak: „Sędzia
  nie uznał, że słowo mogło w tym<br />   wypadku znaczyć „nieskuteczne", ani
  nie interesowała go rzeczywista<br />   skuteczność lub nieskuteczność
  kręgarstwa w leczeniu tych chorób.”</p> </blockquote>  <p>Oczywiście, przecież
  o tym mówię. Dlaczego miałby uznać albo się zaintresować? Sędzia rozpatrując
  sprawę miał przed sobą słowo oznaczające plus-minus "oszukańczy". Tłumaczenie
  pozwanego że miał na myśli jakieś poboczne znaczenie, kiedy mógł po prostu
  użyć "inefficient" albo wręcz "not working" jest po prostu dziecinne.</p>
  <blockquote>   <p>Uwaga, powtarzam jeszcze raz: „nie interesowała go
  [sędziego]<br />   rzeczywista skuteczność lub nieskuteczność kręgarstwa”.
  Simon Singh<br />   między innymi właśnie o to walczy, żeby dyskusja dotyczyła
  kwestii<br />   merytorycznych, a nie zniesławienia.</p> </blockquote>
  <p>Czyli jak się napisze "Ten obmierzły Kowalski w swoich nieudolnych
  doświadczeniach sfałszował wyniki" to nie wolno Kowalskiemu pozwać za to
  nikogo do sądu, tak?</p>  <blockquote>   <p>Prawo dotyczące zniesławienia w
  Wielkiej Brytanii jest straszne. Kiedy<br />   komuś zostaje wytoczony proces
  o zniesławienie, ciężar dowodu zostaje<br />   przeniesiony na osobę która
  zostaje o zniesławienie oskarżona: musi <br />   ona udowodnić, że nie jest
  wielbłądem...</p> </blockquote>  <p>Tak działa prawo cywilne w każdym kraju.
  (Przynajmniej z porównywalnym systemem prawnym). I to jest logiczne, bo samo
  zniesławienie jest już swego rodzaju oskarżeniem, więc ten, który czuje się
  zniesławiony ma prawo się bronić. I dlatego "oskarżyciel" - zniesławiający
  powinien dowieść słuszności swoich oskarżeń. Gdyby było inaczej, to
  zniesławiony musiałby dowodzić że nie jest wielbłądem.</p>
* Automaciej (2009-10-09 10:27:07): <p>Troll detection on!</p>
* Nick (2009-10-09 15:25:46): <p>RRRRRROTFL :-> Pierwszy problem z odparciem
  argumentu i już ucieczka "mamo, troll mnie trolluje". I to racjonalista,
  chłodno i logicznie myślący :-></p>
* automaciej (2010-04-15 13:35:51): <p>Simon Singh wygrał sprawę w sądzie<br
  /><br />Ci którzy interesowali się sprawą wytoczoną Simonowi Singhowi przez
  brytyjskie stowarzyszenie kręgarzy (BCA), powinni wiedzieć o co chodzi. Simon
  Singh użył słowa bogus odnośnie „terapii” promowanych przez BCA.<br /> Dziś
  dotarły[...]</p>
