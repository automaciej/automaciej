+++
# vim:set nosmartindent nocindent ft=markdown:
date = "2009-02-26T10:30:42"
draft = false
title = "Wrodzone uzdolnienia"
aliases = ["/2009/02/26/wrodzone-uzdolnienia/"]
tags = ["sceptycyzm"]
+++
Co robi wróżbita w domenie .gov.pl?

> Nazwa: wróżbita  
  
Synteza: Świadomie wykorzystując wrodzone uzdolnienia do działania w obszarze
zjawisk nadprzyrodzonych, dokonuje wglądu w przeszłe i przyszłe wydarzenia
przy zastosowaniu ukształtowanych przez tradycję różnych form wróżenia, takich
jak: karty (zwłaszcza tarot), kabała, I-cing (zgodnie ze starochińską "Księgą
przemian"), chiromancja (wróżenie z ręki), katoptromancja i krystalomancja
(przepowiadanie przyszłości za pomocą zwierciadła lub kryształu) itp.

Przynajmniej [tak
twierdzi](http://www.praca.gov.pl/index.php?page=klasyfikacja_zawodow&klasyfikacja_zawodow_id=1987)
dokument „Klasyfikacja zawodów oraz specjalności” w serwisie informacyjnym
urzędów pracy.

Tomasz Sowiński uważa że to nie za fajne, pofatygował się więc, żeby napisać
[list otwarty do Pani Minister](http://www.cft.edu.pl/protest/) (Pracy
i Polityki Społecznej). Popieram!

Swoją drogą, z tekstu wynika że jeżeli ktoś _nabył_ uzdolnienia do działania w
obszarze zjawisk nadprzyrodzonych, to już nie może być wróżbitą.

Trzeba by zdefiniować, na czym polega, że coś jest „wrodzone”. Ja bym
powiedział, że wrodzone to jest to, czego się nie trzeba uczyć; coś co
wychodzi niejako od razu. Na przykład, jeżeli ktoś od dziecka potrafił
przewidywać spadki kursu złotówki, to by było coś.

Ale zaraz, chwileczkę... w takim _nabycie_ tych umiejętności polegałoby na
przewidzeniu spadku kursu złotówki jako osoba dorosła...

Niniejszym przewiduję, że kurs złotówki wzrośnie. Kiedyś. Tylko że i tak
wróżbitą nie będę, bo za mało się wykazywałem jako dziecko (z dokładnością do
przewidzenia rozpadu Związku Radzieckiego, ale to detal).

# Komentarze

* tatar (2009-02-26 12:03:12): <p>Wysłuchałem właśnie w radio rozmowy z jednym z
  autorów listu &#8211; bodaj panem Prof. dr hab. Łukaszem Turskim. <br />
  Niestety wypadł beznadziejnie nie umiejąc sensownie uzasadnić celu i znaczenia
  listu. <br /> Pani redaktor zapytała miedzy innymi, czemu autorzy nie
  wymieniają zawodu duchownego wśród tych idiotyzmów o wróżbitach i astrologach.
  <br /> W odpowiedzi pan profesor plątał się argumentując, że religie mają
  tysiące lat, że pomagają ludziom, że są monoteistyczne&#8230; <br /> Łajając
  jedne a broniąc innych zawodów o nadprzyrodzonym charakterze zabrzmiał
  wyjątkowo mało wiarygodnie.<br /> Gdybym usłyszał tego pana, bez przeczytania
  wcześniej treści listu, zapewne w ogóle nie zawracałbym sobie głowy jego
  podpisaniem. <br /> I tak pewnie zrobi wielu słuchaczy.</p>
* burro (2009-02-26 13:57:53): <p>Jako wróżbita, w ogóle bez zdolności w tym
  kierunku, ani jakimkolwiek innym. wywróżowuje (brzmi dość profesjonalnie, może
  się przyjmie),   że ten list nic nie da. <br /> Odkąd nagrodę racjonalizatora-
  wynalazcy od państwa, dostał człowiek budujący piramidy, może coś mieszam, ale
  chyba o to mniej więcej chodziło, nic mnie już nie zdziwi&#8230;.</p>
* tatar (2009-02-26 18:16:33): <p>Ale trzeba dawać odpór, żeby świat pozostał we
  względnej równowadze miedzy rozumem a głupotą. <br /> Dlatego choć list
  prawdopodobnie nie da  bezpośredniego rezultatu, chyba warto takie inicjatywy
  podejmować.</p>
* burro (2009-02-26 19:48:04): <p>Pewnie że warto, nawet się wpiszę pomimo
  pesymizmu. Inaczej pewnego dnia, lekarz zamiast antybiotyku przepisze mi wywar
  z ropuchy, czy coś...</p>
* Marek (2009-03-11 17:04:08): <p>Och jak dawno tu nic nie pisałem&#8230;</p>
  <p>Moja refleksja jest taka, że jestem zdumioony tym, jak raconaliści, a w
  każdym razie osoby uważające się za racjonalistów popełniają elementarne błędy
  logiczne w swoich wypowiedziach. Te błędne wypowiedzi  są więc rozumowe, czyli
  racjonalne, bo popełnianie błędów logicznych jest działaniem rozumu.</p>
  <p>Niesamowite jest to, że jak racjonalista ma na jakąś sprawę pewien
  <em>pogląd</em>, to gubi cały swój racjonalizm i głosi swój pogląd, będąc w
  dodatku święcie (uups, przepraszam) przekonany, że głosi weryfikowalną
  prawdę.</p>    <p>Do błędów logicznych popełnianych przez racjonalistów
  (zapewne niektórych) zaliczam:</p>    <ul>  <li>osąd, że jeśli ja czegoś nie
  doświadczam, to znaczy, że tego nie ma. Tak jakby osoba pozbawiona zmysłu
  słuchu głosiła, że rzekome &#8222;dźwięki&#8221; są zabobonem, bo przecież ja
  i mi podobni nigdy żadnego dźwięku nie doświadczyli.</li>  <li>osąd, że jeśli
  określonymi przeze mnie metodami, uznanymi za akceptowalne przeze mnie (i mi
  podobnych) nie mogę zweryfikować istnienia czegoś, to znaczy że tego nie ma.
  Tak jakby osoba pozbawiona słuchu &#8222;dowodziła&#8221;, że nikt jeszcze nie
  sfotofgrafował ani nie zobaczył dźwięku, więc ci, co mówią o
  &#8222;dźwiękach&#8221; skandalicznie bełkoczą, a ja jestem tym, kto to wie. A
  ci, co mówią o dźwiękach w dodatku używają jakichś zabobonnych słów takich jak
  &#8222;muzyka&#8221; czy &#8222;szept&#8221;.</li>  </ul>    <p>Osoby
  nazywające siebie racjonalistami najwyraźniej mylą własną wiarę w nieistnienie
  czegoś z dowodem owego nieistnienia. Kolejnym błędem logicznym jest:</p>
  <ul>  <li>osąd, że jeśli nikt jeszcze nie udowodnił istnienia czegoś
  (cokolwiek &#8222;dowodzenie&#8221; tu znaczy) to znaczy, że to coś nie
  istnieje. W tej kategorii mieści się dowód nieistnienia poprzez&#8230;
  wyznaczenie nagrody za dowód istnienia. Już sobie wyobrażam poważny podręcznik
  jakiegoś działu wyższej matematyki, w którym zawarte jest pewne twierdzenie, a
  pod nim &#8222;dowód&#8221; o treści &#8222;wyznaczyłem taką i taką nagrodę za
  dowód, że jest przeciwnie, i nagroda nie została podjęta, więc moje
  twierdzenie jest prawdziwe, cbdo. [co było do okazania]&#8221;.</li>  </ul>
  <p>Tyle o nieracjonalnym racjonalizmie.</p>    <p>Co do listy zawodów
  stworzonej przez ministerstwo, jestem jej w całości przeciwny, bo taka lista i
  klasyfikacja ogranicza wolność gospodarczą. Każdy ma prawo wykonywać zawód,
  jaki chce. Ja na przykład wykonuję zawód o nazwie &#8222;Marek&#8221; i
  żadnemu ministrowi nic do tego. To ja decyduję, co się na mój zawód składa i
  jaką on ma charakterystykę.</p>    <p>Pozdrawiam Cię Maćku, i Twoich
  czytelników</p>
* tatar (2009-03-12 13:12:17): <p>To co piszesz wynika chyba z niezrozumienia
  zasadniczej różnicy między naukowym a teologicznym sposobem dochodzenia do
  prawdy. Pierwszy opiera się na analizie faktów i doświadczeniu. Drugi na
  teoretycznych dywagacjach nt. kondycji hipotetycznych bytów i interpretacji
  starożytnych pism. A sposób tej interpretacji mocno się zmieniał i zmienia
  nadal.</p>  <p>Podobne do użytych przez Ciebie anegdot, przynosi moje 8 letnie
  dziecko z lekcji religii. Dla niego są dobre, ze starszymi może być gorzej.<br
  /> Chyba nie muszę tłumaczyć, że nie trzeba mieć słuchu, żeby zbadać istnienie
  fal dźwiękowych. Podobnie jak można dowieść istnienia fal
  elektromagnetycznych, także tych poza zakresem naszej bezpośredniej
  percepcji.</p>  <p>Dalej piszesz:<br /> &#8222;Osoby nazywające siebie
  racjonalistami najwyraźniej mylą własną wiarę w nieistnienie czegoś z dowodem
  owego nieistnienia&#8221; </p>  <p>Odczuwasz potrzebę zdefiniowania czyjegoś
  braku wiary, jako wiarę w nieistnienie. Czyli &#8222;wszyscy jesteśmy
  wierzącymi, tylko w co innego&#8221;. Dobrze wiesz, że wiara bez dowodów nie
  jest żadnym argumentem i dlatego starasz się taką wiarę wmówić nam.<br /> Nie,
  nie kolego, nie tak gramy.<br /> To Wy coś postulujecie, więc musicie to
  wykazać. My okazujemy tylko sceptycyzm w odniesieniu do twierdzeń bez
  pokrycia. Nie mogę udowodnić nieistnienia krasnoludków, ale poniważ nie mam
  żadnych przesłanek (poza literaturą dla dzieci) by zakładać, że istnieją
  &#8211; przyjmuję że ich nie ma. Jeśli się pojawią dowody na ich istnienie,
  zmienię zdanie. Ale to nie spowoduje zmiany mojego światopoglądu. Te proste
  zasady chronią mnie przed uznawaniem za fakt czegoś, czego najprawdopodobniej
  nie ma.<br /> Podejrzewam, że Ty też generalnie kierujesz się takim
  podejściem, zawieszając swój racjonalizm tylko w odniesieniu do niektórych
  spraw i niektórych wyznań.</p>  <p>To tyle o próbie racjonalizacji
  irracjonalizmu.</p>  <p>Pozdrawiam</p>
* Marek (2009-03-13 01:47:56): <p>Tatarze,</p>  <p>po pierwsze teologiczny
  &#8222;sposób dochodzenia do prawdy&#8221; jest mi najbardziej obcy, jak to
  możliwe. Zresztą ta nazwa zupełnie nie pasuje, bo tam nie ma żadnego
  dochodzenia do prawdy, tylko dogmaty, wiara, rzekomo objawione stwierdzenia i
  takie tam.</p>  <p>Analiza starożytnych pism przybliża do prawdy jak każde
  wykopalisko. Coś wiadomo o jakimś starym przedmiocie czy skamielinie i
  tyle.</p>  <p>Nie wiem, co się przynosi z lekcji religii, bo nigdy na lekcji
  religii nie byłem.</p>  <p>Oczywiście, że przyrządami można obecnie stwierdzić
  istnienie fal dźwiękowych. Ale nadal ta analiza nie spowoduje, że osoba
  niesłysząca zrozumie, dlaczego niektórzy wzruszają się przy którejś syfmoni
  Beethovena. Ponadto w czasach, powiedzmy 3 tysiące lat temu, takich przyrządów
  nie było, więc gdyby moją metaforę przenieść w czasie, osoba niesłysząca
  mogłaby tylko wierzyć, że istnieje szelest liści.</p>  <p>Moja pokora wobec
  czasu powoduje, że podejrzewam, że istnieją zjawiska, które nie są wykrywalne
  ani typowymi zmysłami, ani obecnymi przyrządami, ale może będą wykrywalne za
  jakiś czas, za kolejne tysiące lat. Dlatego nie stosuję użytego przez Ciebie
  &#8222;domniemania nieistnienia&#8221;, tylko stosuję czyste i klarowne
  &#8222;nie wiem&#8221;.</p>  <p>Moje czysto naukowe podejście nie pozwala
  również wykluczyć, że część ludzkiej populacji potrafi wyczuwać czy odbierać
  rzeczy niedostępne dla innych, bo może mają czulsze zmysły, większą wrażliwość
  albo dłużej ćwiczyli korzystanie ze swoich możliwości. Dlatego, z powodów
  racjonalnych a nie pozaracjonalnych, nie odrzucam istnienia czegoś tylko z
  tego powodu, że ja czegoś nie odczuwam lub że osoby wokół nie odczuwają. Moje
  podejście nie ma w sobie ani odrobiny metafizyczności, jest proste i
  logiczne.</p>  <p>Ja niczego nie postuluję, więc nie muszę niczego wykazywać.
  Ale faktem jest, że 3 tysiące lat temu fale radiowe istniały, choć nikt na
  ziemi nie był w stanie ich odebrać czy wyczuć, ani nikt nie potrafił udowodnić
  ich istnienia. Ja tylko dopuszczam możliwość istnienia rzeczy, które w naszych
  współczesnych głowach się nie mieszczą.</p>  <p>W moim myśleniu i obserwowaniu
  świata nie traktuję z jakąkolwiek ulgą jakiegokolwiek wyznania lub
  antywyznania.</p>  <p>Logika pozostaje logiką i jest bezkompromisowa. Jeśli
  postuluje się nieistnienie czegoś, należałoby to udowodnić, a jest to wybitnie
  trudne.</p>  <p>Pozostając w sferze racjonalnej warto by też racjonalnie
  popatrzeć na rzeczy być może niemożliwe do udowodnienia. Jeśli ja coś bardzo
  realnie i konkretnie odczuwam, to ja <strong>wiem</strong>, że to odczuwam. To
  po prostu jest fakt. Ale nie jestem w stanie nikomu
  <strong>udowodnić</strong>, że to odczuwam.</p>  <p>Trzymając się metafor
  opartych na zmysłach: Jeśli siedzę (3 tysiące lat temu) w gronie osób
  niewidomych, jak mogę im udowodnić, że chusteczka na stole jest zielona? Nie
  mogę im udowodnić. Mogę więc poprzestać na tym, że ja widzę ten zielony kolor
  i słuchać rozmowy o tym, że światło nie istnieje, a ci, co używają
  bełkotliwych słów takich jak &#8222;kolor&#8221; powinni być eliminowani z
  normalnego społeczeństwa.</p>  <p>W jakim świetle wypowiedzi o nieistnieniu
  kolorów stawiają rozmówców o zamkniętych oczach?</p>  <p>To, co piszę, nie
  przesądza o jakiejkolwiek prawdzie, ani niczego nie postuluje. Ale naukowe,
  racjonalne podejście nie może usprawiedliwiać popełniania błędów logicznych
  czy metodologicznych. Naukowość, to też dopuszczanie czegoś nieznanego i
  jeszcze nieodkrytego. A nie tylko wnioskowanie o już znanym i odkrytym.</p>
  <p>Pozdrawiam</p>
* tatar (2009-03-13 11:40:11): <p>Marku</p>  <p>W rozmowie ludzi, którzy
  praktycznie nic o sobie nie wiedzą, często na podstawie informacji
  szczątkowej, przyjmujemy jakieś założenia. Znaczna część tego, co sobie
  dointerpretowałem na Twój temat, była najwyraźniej błędna, za co
  przepraszam.</p>  <p>Przechodząc do tematu &#8211; owo &#8222;domniemanie
  nieistnienia&#8221; jest roboczą hipotezą &#8211; nie oznacza pewności, że coś
  nie istnieje (przynajmniej jak tak to rozumiem) a raczej, że w mojej ocenie
  jest to bardzo mało prawdopodobne. Za oceną prawdopodobieństwa stoi szereg
  przesłanek, które choć nie są faktami, należy wziąć pod uwagę. Tymczasem
  czyste &#8222;nie wiem&#8221; nie wyraża w jakim stopniu uznajesz coś za
  prawdopodobne.</p>  <p>Powołując się na logikę, nie powinieneś popełniać błędu
  absolutnie podstawowego &#8211; tj. żądania dowodzenia nieistnienia jakiegoś
  bytu. <br /> To jest, nie tyle trudne, co niemożliwe. Jestem niemal pewien, że
  masz tego świadomość, więc traktuję to jako chwyt poniżej pasa, zastosowany
  wyłącznie dla skonfundowania rozmówcy.</p>  <p>Wracając do Twojej metafory z
  falami elektromagnetycznymi &#8211; miała by sens, gdyby ktoś przed 3 tys. lat
  postulował istnienie takich fal, długo nie doceniany, ale dziś oto wiemy, że
  miał rację.</p>  <p>Ja nie mam dość pokory, by wierzyć bezkrytycznie komuś,
  kto twierdzi że ma nadnaturalne zdolności czy możliwości. Wedługo Twojej
  formalizacji powinienem powiedzieć &#8222;nie wiem&#8221;. Ja wolę powiedzieć
  &#8211; udowdnij. Pokaż np. w podwójnej ślepej próbie, że możesz przewidzieć
  przyszłość, wykryć wodę, uzyskać info od swojego bóstwa na jakiś temat. Czemu,
  u licha, mam wierzyć na słowo komuś, kto najprawdopodobniej łże paskudnie?<br
  /> Czy nawet przyjmować, że może ma rację? Nie ma w tym nic naukowego.</p>
  <p>Zgadzam się, że naukowość to też dopuszczenie, że wielu rzeczy nie wiemy.
  Tak na prawdę nawet to co definiujemy jako znane, to często obserwacje
  zjawisk, których nie rozumiemy, albo rozumiemy w sposób uproszczony. Ale są to
  fakty obserwowalne. <br /> I nie ma nic złego w powiedzeniu, że nie ma żadnych
  fal elektromagnetycznych a następnie publicznym odszczekaniu tego, gdy fakty
  pokażą, że jest inaczej. <br /> Natomiast twierdzenie, że takie fale są, bo JA
  tak CZUJĘ, i udowodnijcie, że ich nie ma &#8211; jest nienaukowe i
  nielogiczne. O ile wiem &#8211; żadne odkrycie naukowe nie urodziło się z
  takiego objawienia.</p>  <p>Na koniec pozwól, że zwrócę ponownie uwagę na
  nieadekwaność metafor, które stosujesz. W przypadku ślepców założyłeś z góry,
  że ktoś nie dysponuje aparatem poznawczym niezbędnym do zbadania jakiegoś
  zjawiska. I dowodzisz, że nie może on tego zjawiska zbadać. Czy ktoś tu
  twierdził co innego?</p>  <p>Problem w tym, że osoby które postulują że mają
  nadprzyrodzone moce, wiedzę, umiejętności nie twierdzą wcale, że te moce
  działają w jakimś ich własnym 7 wymiarze (wtedy byłby to ich osobisty
  problem), ale że działają tu, w realnym świecie. A gdy prosimy grzecznie
  &#8211; pokażcie jak działają &#8211; wówczas dupa.</p>  <p>Pozdrawiam</p>
* Marek (2009-03-15 22:54:14): <p>Tatarze,</p>  <p>nie wiem, czy nie nadużywamy
  gościnności Maćka, dyskutując w tym miejscu, a nie tylko komentując Jego wpis.
  Ale rozmawiamy na temat przez Maćka poruszony, więc mam nadzieję, żę jest
  OK.</p>  <p>Dziękuję za przeprosiny. To, że dointerpretowałeś pewne rzeczy na
  mój temat, w jakimś stopniu znakomicie ilustruje temat, o którym rozmawiamy.
  Rozmawiamy o racjonalizmie, czyli o czystych faktach. I widać, jak łatwo do
  faktów dołącza się interpretacja, ocena, wyobrażenia i tak dalej. A wszak
  rozmawiamy o podejściu naukowym, gdzie nie ma miejsca na ferowanie ocen na
  podstawie wyobrażeń, że jest jakoś.</p>  <p>Zastanawiam się, jak do owej
  naukowości, logiki, racjonalizmu ma się mówienie, że istnienie pewnych zjawisk
  jest „mało prawdopodobne”. Wszak pojęcie prawdopodobieństwa, przynajmniej w
  jego naukowym, matematycznym sensie, dotyczy zbioru zdarzeń losowych. Jeśli
  zaś mówimy o jakimś pojedynczym zjawisku, to trudno tu mówić o
  prawdopodobieństwie. Jeśli ktoś gdzieś myślałby, że moje osobiste istnienie
  jest „mało prawdopodobne” albo nawet „bardzo prawdopodobne”, to nie ma
  znaczenia, bo ja i tak istnieję i wcale nie z jakimś prawdopodobieństwem.</p>
  <p>Potoczne (więc nie naukowe) stwierdzenie, że coś jest „mało prawdopodobne”
  ja odczytuję jako coś w rodzaju „trudno mi uwierzyć” albo cokolwiek, co odnosi
  się do postaw, myśli, wyobrażeń i ocen osoby mówiącej, a nie do
  rzeczywistości.</p>  <p>Nawet gdyby ktoś miał „szereg przesłanek” sugerujących
  moje niestnienie, nie mają one żadnego wpływu na rzeczywistość, bo ja i tak
  istnieję. A gdybym nie istniał, to też przesłanki nie miałby znaczenia dla
  owego nieistenienia.</p>  <p>Przesłanki mogą być istotne, gdybyśmy chcieli na
  ich podstawie osądzić istnienie, na przykład poprzez głosowanie ławy
  przysięgłych. Ale przez głosowanie i tak nie da się ustalić prawdy.</p>  <p>A
  mnie interesuje prawda.</p>  <p>Rozmowy o takich mocno nieuchwytnych
  zjawiskach, o ich istnieniu lub nieistnieniu, dodatkowo są utrudnione tym, że
  strony rozważające owo istnienie lub nieistnienie na ogół posługują się
  pewnymi nazwami, nie mając dostępu do samego zjawiska. Spierają się więc o
  coś, nie mając nawet pewności, czy mówią o tym samym. Dotyczy to na przykład
  „Boga” lub „bioenergii”.</p>  <p>Dowód nieistnienia ogólnie jest możliwy, w
  pewnych sytuacjach. Mogę udowodnić, że w moim plecaku nie znajduje się
  granitowa kula o średnicy 1 kilometra.</p>  <p>Gdyby ktoś przed trzema
  tysiącami lat postulował istnienie „czarodziejskiej niewidzialnej substancji,
  przenikającej przedmioty fizyczne, poruszającej się z dużą prędkością”, to
  formalnie nie nazywałby tego „falami radiowymi” i formalnie nie miałby racji,
  ale miałby rację, że jest „coś”. I gdyby go wówczas spalono na stosie za
  głoszenie bzdur, dziś byśmy wiedzieli, że niesłusznie.</p>  <p>Nie mam
  stuprocentowej pewności, czy wszystkie zjawiska poddają się dowodzeniu poprzez
  podwójnie ślepą próbę. Szczerze mówiąc najpierw trzeba by udowodnić, że
  istnienie lub nieistnienie tego konkretnego zjawiska podlega dowodzeniu w taki
  sposób. Jak w wiosce niewidomych, 3 tysiące lat temu, mam „udowodnić”, że
  wczoraj i dziś kolor zachodu słońca był podobny, a przedwczoraj było bardziej
  szaro? Ja widziałem, że tak było i wiem, że to widziałem, ale jak mam im to
  udowodnić? Nawet gdybym obserował pod rząd sto takich zachodów słońca i mógł
  opisać szczegółowo ich kolorystykę, jak mam to „udowodnić”?</p>  <p>A gdzież
  jest racjonalizm i naukowość w pytaniu „Czemu, u licha, mam wierzyć na słowo
  komuś, kto najprawdopodobniej łże paskudnie?”. Ja też mam swoje przeczucia
  dotyczące tego, kto najprawdopodobniej łże. I oczywiście nie zamierzam takiemu
  osobnikowi wierzyć. Zresztą nie zamierzam wierzyć komukolwiek. Ale moje
  domniemania nie determinują prawdy. Przeczucia wymykają się naukowości i
  racjonalizmowi. A może można udowodnić, że się ma jakieś przeczucie? Może
  jeśli ktoś ma przeczucie (że ktoś inny łże paskudnie), to można temu
  przeczuwającemu nakazać udowodnienie (przez podwójnie ślepą próbę), że takie
  przeczucie istotnie ma?</p>  <p>Warto też pamiętać, że jest jeszcze jedna,
  smutna możliwość. Wyobraźmy sobie wspomnianą już hipotetyczną wioskę
  niewidomych, 3 tysiące lat temu. Jeśli jakich człowiek z tej wioski,
  niewidomy, mówi, że widzi kolory, i na podstawie tego zaczyna innych nauczać,
  żąda dla siebie specjalnych względów, każe sobie płacić, próbuje ustanawiać
  prawa i tak dalej, to jest paskudnym łgarzem i koniec. Ci, którzy wyczuwają
  jego łgarstwa, odczuwają jakże słuszne wewnętrzne wzburzenie. I na podstawie
  swojego wzburzenia wyciągają niesłuszny wniosek (kolejny błąd logiczny), że
  jeśli o kolorach mówi oszust, to znaczy, że kolory nie istnieją. Jak dla mnie
  &#8212; brzmi znajomo.</p>  <p>Pozdrawiam</p>
* automaciej (2009-03-16 02:02:33): <p>Jak niewidomemu wykazać istnienie
  fotografii<br /><br />Tłumaczenie z bloga Skeptico.<br />Takie zadano mi
  pytanie: jak udowodnić niewidomemu, że istnieje fotografia?<br />Wiedziałem,
  do czego to zmierza. Rozmawialiśmy o zdolnościach parapsychologicznych. On
  mocno wierzył w siły nadprzyrodzone, doświadcza[...]</p>
* tatar (2009-03-16 20:19:11): <p>Marku, podałeś fajny przykład z tym plecakiem
  i kulą.<br /> Twierdzenia o zdolnościach paranormalnych porównałbym do
  wmawiania Ci, że tam ta kula się jednak znajduje, tylko ona się znajduje
  &#8222;w taki sposób&#8221;, że tego nie możesz zobaczyć i dostrzec swoimi
  niedoskonałymi zmysłami. I udowodnij, że to nieprawda. <br /> Podejżewam, że
  raczej uznałbyś to za mało prawdopodobne i niezgodne z Twoim doświadczeniem w
  temacie plecaków i granitowych kul średnicy kilometra, niż przyjął, że może on
  ma rację?</p>
