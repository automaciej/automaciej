+++
# vim:set nosmartindent nocindent ft=markdown:
date = "2006-12-12T09:29:29"
title = "4 dni do obrony"
tags = [ "życie" ]
+++

Zrobiłem w Django
[sitemap](https://www.google.com/webmasters/tools/docs/en/protocol.html) do
mojego forum i RSS feed z najnowszymi postami. Nie byłoby w tym nic
szczególnego, gdyby nie to, że ten sitemap i RSS publikują dane z forum phpBB.
Samo phpBB nie ma pojęcia, że „ktoś inny” jeszcze korzysta z tej samej bazy
danych; mój model czyta oryginalne tabele phpBB.

Posprzątałem biurko i pokój.

Nie przeczytałem ani linijki o statystyce.

<!--more-->

To trwa trochę za długo. Złożyłem pracę piątego października. Miało być dwa
tygodnie na recenzję i dwa tygodnie na termin obrony, razem cztery. A jest dwa
i pół miesiąca.

Zaraz po złożeniu pracy byłem zaangażowany, pamiętałem wszystkie szczegóły
pracy, miałem plany co by tu jeszcze poprawić, czego się douczyć. Chciałem
dostać dobry stopień. Teraz zrobiło mi się wszystko jedno. O czym właściwie
jest ta praca? _Nie bardzo pamiętam._ Co w niej można poprawić? _A po co
poprawiać?_

Nie wiem czy to jest najlepsze nastawienie na przygotowania do obrony... może
jakoś by się tak zaangażować? Umówić się ze sobą że bardzo mi zależy na tej
obronie?

# Komentarze

* Kamelia (2006-12-12 11:39:45): <p>Może spróbuj się zmobilizować. W końcu
  zazwyczaj człowiek obronę ma raz w życiu : o) Tak dla samego siebie, po prostu
  dać coś z siebie na sam koniec. Postawić sobie cel, by potem nie żałować.
  Powodzonka na obronie.</p>
* mama T (2006-12-12 18:58:22): <p>Po to właśnie jest stres wymyslony: żeby
  jakos się zmobilizować. Niestety, szanowna profesura za długo zwleka. Może ono
  powinni sie trochę zestresować? Na przykład &#8211; karą za każdy dzień zwłoki
  w stosunku do zapowiadanego terminu? Panowie profesorowie nie czują się
  odpowiedzialni za swoich studentów?</p>
