+++
# vim:set nosmartindent nocindent ft=markdown:
date = "2012-04-28T07:04:41"
title = "Łaska"
tags = [ "sceptycyzm" ]

+++
Lubię się przyglądać jak chrześcijańska teologia usiłuje rozwiązać problemy z
koncepcjami którymi obraca.

Na przykład, kwestia miłowania. Aby zostać zbawionym/ą, należy boga
chrześcijańskiego miłować. Z drugiej strony, należy się go bać, bo jeżeli go
miłować nie będziemy, to czeka nas wieczysta męka w piekle. Czy jednak można
kochać ze strachu? Czy będzie to prawdziwa, szczera miłość? Mamy problem.

W tej sytuacji, wedle teologów najlepiej nieco zagmatwać i zaciemnić obraz,
żeby problemu po prostu nie było dobrze widać.

Oto jak sobie z tym poradził Augustyn: owszem, bać się go należy. Ale ze
strachu nie miłujemy. To co robimy ze strachu, to modlitwa: modlimy się o
(uwaga) łaskę boską, która sprawi że nagle zaczniemy naszego boga
chrześcijańskiego miłować ze szczerego serca.

Sprawa sprowadza się do [problemu
powodowania](http://automaciej.jogger.pl/2012/04/22/gdybym-sie-nie-interesowal-nie-napisalbym-o-tym/).
„Miłość ze strachu" to powodowanie w trybie warunku dostatecznego, więc
wprowadzenie łaski jako dodatkowego warunku, również dostatecznego, zmienia
sytuację na „strachu równie dobrze mogłoby nie być, bo łaska aby miłować
wystarczy".

Tak jak w informatyce: nie ma problemu którego nie dałoby się rozwiązać
poprzez wprowadzenie dodatkowej warstwy abstrakcji. „Strach → miłość" źle? Nie
ma sprawy, załatamy: „Strach → modlitwa → łaska → miłość". Voila!

# Komentarze

* sprae (2012-04-28 07:56:16): <p>Mi się wydaje to proste. Miłość dlatego bo
  dostajesz lepsze życie i obietnice zbawienia (dla chrześcijan za darmo).
  Strach dlatego bo Bóg jest sprawiedliwy i karze nieuchronnie za różne występki
  (ale dla naszego dobra). To jak uznanie dla ojca, nauczyciela, czy szefa,
  który na początku był surowy, ale dzięki temu wyszedłeś na kogoś lepszego,
  mądrzejszego lub pracowitego. Na początku wydaje się to złe, ale jak przynosi
  owoce to zaczynasz być wdzięczny i rozumiesz że to miało swoją wartość.<br />
  Oczywiście odróżniam tu surowość wynikającą z frustracji i taka wynikającą z
  troski.<br /> Proste?</p>  <p>PS.<br /> W prostych słowach.<br /> Aby zostać
  zbawionym wystarczy wierzyć w Jezusa.</p>
* Dandys (2012-04-28 09:15:10): <p>Widzę, że powstaje tu chrześcijański blog. Co
  dwa dni wpis o tej religii. :)</p>
* 3B| (2012-04-28 09:16:29): <p>A ja lubię się przyglądać byłym harcerzom,
  którzy bardziej interesują się harcerstwem niż Ci, którzy jeszcze są
  harcerzami :)</p>
* Automaciej (2012-04-28 09:39:41): <p>sprae, ojciec może nam dać klapsa, ale
  nie skaże nas na nieskończone cierpienie przez wieczność. Chrześcijanie boją
  się przede wszystkim tego: piekła. Czy masz zamiar powiedzieć: „no, wtrącił
  mnie do piekła, ale z perspektywy czasu widzę że dobrze zrobił”.</p>
* yacoob (2012-04-28 12:37:38): <p>A Ty zając dalej nie przeczytałeś Chianga.
  Tam jest dokładnie o tym opowiadanie. :)</p>
* michal (2012-04-28 13:16:37): <p>Miłość i strach, hmmm, to takie boskie BDSM?
  "No owieczko klękaj mi tu zaraz. Lubisz jak twój tatuś tak robi, prawda. Boli,
  to dobrze. Boisz się takiego ojczulka, kiedy ojczulek robi takie rzeczy.
  Krzycz, no dalej krzycz. Powiedz moje imię (ale nienadaremno), jak mam na imię
  szmato! Kochasz jak to robię? Kochasz. Teraz powiedz jak mnie kochasz...."
  Voila, strach i miłość jednocześnie! Da się? Da! :)</p>
* 3B| (2012-04-28 13:19:16): <p>@michal:<br /> Trochę zryta wypowiedź. Jak sam
  będziesz miał dzieci to zrozumiesz dlaczego.</p>
* sprae (2012-04-28 17:29:15): <p>Automaciej: Wydaje mi się, że będąc
  chrześcijaninem dość ciężko trafić do siarki (jest na to kilka sposobów, ale
  ich nie przytoczę). Taki paniczny strach przed zachowaniem to raczej domena
  średniowiecza.</p>  <p>Dziś, kiedy każdy ma dostęp do źródeł - wiadomo, że
  nikt nie jest bez grzechu. Dlatego Jezus "załatwił" wierzącym ich automatyczne
  anulowanie za wiarę.</p>
* kasiaro (2012-04-28 20:04:29): <p>Coś tu za bardzo zakręciłeś ;)</p>
* Kaczka (2012-04-28 20:35:57): <blockquote>   <p>ojciec może nam dać klapsa,
  ale nie skaże nas na nieskończone cierpienie przez wieczność. </p>
  </blockquote>  <p>Ale to cierpienie to po prostu oddzielenie od Boga.
  Oddzielenie tych, którzy Bogu powiedzieli NIE. Piekło ma klamki od środka.
  Zamykają się w nim ludzie, którzy po prostu odrzucają miłość Boga. A że Bóg
  dał nam wolną wolę, to respektuje decyzję i nie ciągnie do nieba (czyli do
  jedności ze sobą, Bogiem) tych, którzy tam nie chcą iść. </p>  <p>Musisz
  odróżniać Boże prowadzenie na ziemi, gdzie Bóg prowadzi ludzi tak, jak jest
  dla nich najlepiej, od tego, gdzie trafimy po śmierci. To dwie sprawy. </p>
  <p>Bóg nam przebacza potknięcia i uchybienia (słowo grzech pochodzi gdzieśtam
  w oryginale od słowa ,,chybienie''), tak jak ziemski ojciec przebacza dziecku
  jego uchybienia. Ale jak dziecko powie ,,stary, nie chcę cię znać, ić se w
  piiiiii'', to wybiera samodzielnie odłączenie od ojca. I na tym polega właśnie
  piekło. Na tym, że Bóg mówi ,,niech będzie wola twoja, nie chcesz mnie znać,
  więc OK, zamknij się w piekle odłączenia ode mnie''.</p>
* torero (2012-04-28 20:44:19): <p>A ja się będę upierał, że taką argumentacją
  można strywializować każdą miłość. Miłość dzieci do rodziców nie ma prawa być
  czysta i nieinteresowna, bo dzieci wiedzą, że w razie czego dostaną w skórę /
  szlaban na komputer /etc. Miłość mężczyzny i kobiety nie ma prawa być
  bezinteresowna, bo jak wiadomo nam to tylko jedno w głowie. Itd, itp. Piekło
  bądź jego brak to tylko "element skalujący", a nie jakakolwiek różnica
  jakościowa w porównaniu.</p>
* tatar (2012-04-30 11:19:55): <p>Wystarczy tylko zmienić znaczenie słów; piekło
  już nie jest piekłem, tylko jakimś niemiłym stanem, despotyzm nazwiemy troską
  i sprawa załatwiona.<br /> Po diabła głębsza refleksja, wątpliwości. Przecież
  nie o to chodzi.</p>
