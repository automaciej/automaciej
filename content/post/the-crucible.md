+++
# vim:set nosmartindent nocindent ft=markdown:
date = "2008-11-24T09:49:18"
title = "The Crucible"
tags = [ "irlandia", "opowieści" ]

+++
W zeszły piątek L. zabrała mnie na spektakl _The Crucible_ w wykonaniu
licealistów ze szkoły Newpark.

Ze szkolnymi inicjatywami różnie bywa, więc początkowo byłem niezbyt
przekonany, ale kiedy dowiedziałem się że udział w sztuce nie był obowiązkowy,
że grali tam tylko ci którzy _chcieli_ grać, stwierdziłem że powinno być do
wytrzymania.

![](http://media.blizinski.pl/images/blog/2008/newpark-the-crucible.jpg)

Z wytrzymaniem było całkiem nieźle, za wyjątkiem momentów w których dziewczyny
na scenie wrzeszczały. W jednym momencie któraś z aktorek wrzasnęła tak
przeszywająco, że musiałem się trzymać krzesła, żeby nie zerwać się do
ucieczki.

Autorem sztuki jest [Arthur Miller](http://pl.wikipedia.org/wiki/Arthur_Miller
"Ciekawa postać, np. był mężem Marylin Monroe." ), którego pamiętam
z [wywiadu](http://www.atheistnation.net/video/?video/01589/atheist/jonathan-miller-atheism-tapes-arthur-miller/
"Po angielsku, z angielskimi napisami." ) z Jonathanem Millerem z The Atheism
Tapes.

Historia wydaje mi się niesamowita. Że też można było przeprowadzać _proces
sądowy_ w oparciu o zabobony i puste pomówienia, kiedy dowody rzeczowe, jeżeli
w ogóle były, to tak niewiarygodnie słabe, że nie wiadomo czy się śmiać, czy
płakać. To oczywiście tylko sztuka teatralna, ale te procesy przecież wydarzyły
się naprawdę.

Byłem pod wrażeniem momentu w którym sędzia zaczął chyba dostrzegać że jest tu
jakaś lipa, ale... za późno — zostało już powieszonych kilka osób na podstawie
podobnych zarzutów i teraz zmienić zdanie to tak jakby powiedzieć, że tamte
egzekucje były... pomyłką. Tak jakby lepiej było bez sensu powiesić jeszcze
więcej osób niż przyznać się do błędu...

Tak więc na przyszłość, kiedy jakaś dziewczynka straci przytomność, proszę,
nie wzywajcie egzorcysty. Jeżeli nie wiecie dlaczego, odsyłam do sztuki.

W wersji polskiej nazywa się ona _Czarownice z Salem_ i jest [obecnie
wystawiana](http://www.powszechny.art.pl/?mod=spektakle&action=spektakl&id=13)
w Teatrze Powszechnym. Gra aktorska powinna być doskonała, chociaż widzę
pewien minus — na scenie nie będzie ładnych licealistek.

# Komentarze

* Wanted (2008-11-24 13:54:17): <p>Pics or it didn&#8217;t happen!</p>
* Automaciej (2008-11-25 10:17:39): <p>Przed spektaklem prosili żeby nie robić
  zdjęć. Miałem nadzieję że dadzą coś on-line, ale <a
  href="http://newparkschool.ie/coppermine/index.php?cat=10008" rel="nofollow"
  >nic nie ma</a>. No nic, pewnie mi się to wszystko tylko wydawało&#8230;</p>
