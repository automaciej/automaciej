+++
# vim:set nosmartindent nocindent ft=markdown:
date = "2006-10-28T16:52:43"
draft = false
title = "Dlaczego starsi ludzie nie korzystają z internetu?"
+++

Nie wiem, na czym to tak naprawdę polega, że większość starszych ludzi
w odniesieniu do Internetu stwierdza: „to nie dla mnie". Rzeczywiście, Internet
jest czymś, co powstało stosunkowo niedawno, a starsi ludzie żywią uprzedzenie
do wszystkiego co nowe.

W praktyce jednak np. używanie forum sprowadza się do czytania tekstu z ekranu
i wpisywaniu odpowiedzi, czyli naprzemiennym używaniu kartki i maszyny do
pisania. Maszyna jest wynalazkiem starszym niż obecni staruszkowie, więc trudno
tutaj wykręcać się nieznajomością technologii. Są oczywiście istotne nowości (w
stosunku do papieru i maszyny do pisania) takie jak przyciski „odpowiedz”
i logowanie, ale stanowią niewielki procent tego, czym trzeba operować.
Zdecydowana większość jest to wciąż, tak samo jak kiedyś, czytanie czarnych słów
z białego tła oraz wciskanie klawiszy z narysowanymi literkami.

Sam się zastanawiam, czy kiedyś stwierdzę, że „to nie dla mnie" w odniesieniu do
jakiejś nowej rzeczy, która powstanie za kilkanaście (dziesiąt?) lat i której
wszyscy będą używać...

Z całym szacunkiem dla starszego wieku, moim zdaniem odcinanie się od Internetu,
który jest przecież na wyciągnięcie ręki, to rzecz nierozsądna i nieuzasadniona.
Dlaczego nie mieć np. kontaktu z wnukami tylko dlatego, że to urządzenie
elektroniczne? Dlaczego nie rozmawiać za darmo przez Internet?  Dlaczego nie
wysyłać listów nie wstając od biurka?

Starsi ludzie często potrzebują lub chcą dostępu do informacji, ale odrzucają
Internet jako narzędzie komunikacji czy dostępu do informacji. Można porównać to
do takiej sytuacji: Jan chce wbić gwóźdź w ścianę, a na parapecie leży nowy
rodzaj młotka. Jan mówi, że nie może wbić gwoździa, bo on chce stary rodzaj
młotka! I ten nowy młotek to nie dla niego... Macha się co prawda tak samo,
ale... to już nie ten młotek co kiedyś. Jan jest nieszczęśliwy, bo gwóźdź nie
jest wbity i nie można powiesić obrazka. I zazdrości wszystkim naokoło,
u których wiszą obrazki. Ale po nowy młotek nie sięgnie...

Przyuczyłem swoją mamę do wszystkiego co potrzeba; nawet nauczyłem ją obsługi
konsolowego [programu](http://www.mutt.org/) od czytania poczty. Jeżeli można
było mówić o jakichś problemach, to głównie takich że ona była zawsze zbyt
zdolna i nie musiała nad niczym pracować (np. w szkole), bo wszystko _samo_
wchodziło do głowy. Od komputera nie można niestety oczekiwać, że usiądzie się
do niego i zacznie od razu obsługiwać tak jak np. suszarkę do włosów czy wagę
podłogową.

Jeżeli chodzi ogólnie o uczenie starsze osoby obsługi urządzeń wszelkiego
rodzaju takich jak telefony komórkowe czy komputery, należy po prostu pisać
instrukcje obsługi krok-po-kroku, czyli zapisać każde kliknięcie czy
naciśnięcie klawisza. Babcia wyposażona w taką instrukcję jest spokojnie sobie
w stanie poradzić z zadaniem napisania e-maila czy postu na forum. Na początku
może zająć to trochę czasu, ale w końcu się udaje.

Gdyby starsi ludzie więcej korzystali z internetu, wszystkim ― i młodym, i
starym, byłoby łatwiej.

----
**Komentarze**

* ola (2006-10-28 17:25:28): <p>a jaki przedział wiekowy masz na myśli pisząc
  starsi ludzie?:)</p>
* ajot (2006-10-28 17:43:32): <p>Kto chce, ten potrafi korzystać z Internetu.
  <br />Mój ojciec doskonale sobie radzi w podstawowym zakresie. Na co dzień
  używa Linuksa. <br />W zeszłym roku podłączałem internet facetowi grubo po
  sześćdziesiątce &quot;bo coś na starość trzeba robić, a w dodatku wnuki będą
  do mnie chętniej jeździć&quot;</p>
* ola (2006-10-28 17:45:16): <p>mój właśnie też ale babcia już nie:)</p>
* thot22003 (2006-10-28 18:11:11): <p>moja babcia tez nie jest zainteresowana.
  mimo, ze uzywa innych &quot;nowoczesnych&quot; urzadzen, to komputer juz nie
  za bardzo. jeszcze niedawno chciala nawet kupic taki (win 98 ;) ) ale w
  ostatecznosci stwierdzila ze lepiej nie. boi sie zepsuc i ze sobie nie poradzi
  z naprawa i bedzie musiala kogos wolac ;) to chyba najbardziej ja przeraza. a
  poza tym na codzien ma zajecia inne, na nude nie narzeka :)</p>
* mama T (2006-10-28 20:36:06): <p>a jak jeszcze sobie kupię laptopa, to
  zobaczysz, jak ja się wyuczę! Myslę sobie, ze jak dziadek opanuje internet, to
  po co wnuk do niego będzie chodził? Wszystko mailem się złatwi.  <br />jednak
  zorganizowanie rozbudowanej roszinnej imprezy z uzyciem mailowej
  korespondencji TO JEST TO! Dziadkowie, Babcie - do laptopów!</p>
* KKK (2006-10-29 11:55:25): <p>Czytam i śmieję się do rozpuku. Starsi ludzie
  używają komputerów.  <br />Mój ojciec urodził się w 1930 roku, zaczął używać
  komputera, mając ponad 70 lat na karku.  <br />Kupił sobie komputer w Vobisie,
  z legalnym Windows XP Home i natychmiast zainstalował sobie internet.  <br
  />Od momentu zakupu, system ani razu mu się nie zawiesił (!).  <br />A jest
  włączony po kilka godzin na dobę, codziennie! <br /> <br />Ojciec używa kilku
  różnych komunikatorów, bierze udział w zbiorowych konferencjach w Skype i nie
  tylko.  <br />Tłumaczy m.in. dokumenty Unijne na międzynarodowy język
  Esperanto, na zlecenie Pani Walstrom (Komisarza UE do spraw komunikacji
  językowej). Nikt nie pomaga mojemu ojcu w obsłudze komputera, a zaznaczam, ze
  wcześniej miał do czynienia wyłącznie z maszyną do pisania. <br />Ojciec ma
  mnóstwo znajomych w jego wieku i starszych, na całym świecie. <br />Nie wiem,
  skąd bierze się ta pogłoska, że komputera używają tylko młodzi ludzie?</p>
* Nela (2006-12-03 00:22:37): <p>Też zawsze się nad tym zastanawiałam. Nawet
  moja mama &#8222;boi się&#8221; korzystać z internetu, z komputera bo coś
  zepsuje. Nie wie ile traci</p>
* junda1 (2008-01-18 22:47:11): <p>moja babcia ma 89 lat i robi na internecie z
  3h nawieczur</p>
* Domini (2009-05-11 14:42:45): <p>Aby taniej żyć powinniśmy zdecydowanie piec
  dla siebie <br /> __CHLEB typu <span class="caps">KR-IRL</span>.<br /> Zjadamy
  mniej innych produktów, i jesteśmy syci, również biologicznie prawidłowo
  odżywieni, zwłaszcza jako ludzie starsi. To ważne.</p>
