+++
# vim:set nosmartindent nocindent ft=markdown:
date = "2008-06-24T07:14:50"
draft = false
title = "Sztuczki z bagażem"
+++
_Niniejszym odnawiam ostatnio nieco zaniedbaną kategorię „zrzędzenie”._

Właśnie zaczynałem myśleć, że już się trochę przyzwyczaiłem do podróży i
latania samolotami, że mnie to kosztuje coraz mniej stresu i generalnie staję
się coraz bardziej otrzaskany. Podejrzewam że wystąpiło u mnie coś w rodzaju
syndromu kierowcy po pięciu tysiącach kilometrów, który myśli sobie: „O, mam
już pięć kawałków na liczniku, staję się doświadczonym kierow***CRASH!***”

Wysiadam ja z samolotu i patrzę na zegarek. Nie za dobrze, zamolot powinien
był być o 19:30 a był o 20:00. Drugie połączenie odchodzi o 21:40, mam mało
czasu. Idę odebrać bagaż. Staję razem z resztą ludzi przy pasie transportowym
i czekam aż moja walizka wyjedzie zza ściany. Walizek wyjeżdża dużo różnych,
ale mojej nie widać. Zerkam na zegarek. Mija pół godziny. No ale co mam robić,
przecież nie polecę bez bagażu. Dochodzi 20:45, pas się zatrzymuje, jestem
sam, mojej walizki nie ma. Idę do biura bagażowego i mówię że nie mam mojej
walizki. Facet prosi żeby sprawdzić w walizkach odstawionych na bok, potem
idzie do pasa sprawdzić czy walizka gdzieś nie utknęła. Walizki nie widać.
Pyta się, jaki to był lot. Mówię, że jetBlue, a teraz mam lecieć Aerlingusem.
„A, to twoja walizka poszła bezpośrednio do tamtego samolotu. Terminal 4.”
Duh. Szybko, przez ulicę, winda w górę, korytarze, winda w dół, kolejka
bezzałogowa, wysiadka na stacji terminala 4, korytarz, ruchome schody, mokre
plecy, korytarz, winda, korytarz, hala, monitory z informacją, jest lot do
Dublina, check-in w rzędzie 7...

Pusto. W rzędzie 7 ani żywej duszy. Byłem za późno, samolot poleciał z moim
bagażem, ale za to beze mnie. Na lotnisku nie było już nikogo z Aerlingusa, a
ich amerykańska linia telefoniczna (1-800-IRISH-AIR) jest czynna tylko do
21:00. Słowem, zosałem na lotnisku sam i nie mając się kogo zapytać. Poszedłem
oczywiście do budki z informacją, z której pan uprzejmie nadał przez megafon,
że „przedstawiciel Aerlingusa jest proszony do informacji”, ale nikt się nie
pojawił.

Nie wiedziałem, za ile jest następny lot. Za godzinę? Za pięć? Dziesięć?
Dwadzieścia? Na samym lotnisku nie miałem jak się dowiedzieć, kiedy jest
następny lot (bo nie ma nikogo z Aerlingusa). Darmowego hot-spotu nie ma,
musiałem kupić dostęp na 24h za $8 (jak ja uwielbiam wklepywać na lotnisku numer
swojej karty kredytowej) i sprawdzić on-line. Za 19 godzin, jeżeli mnie
przebookują. Mam nadzieję że to będzie możliwe, bo uważam że to nie jest moja
wina, że pierwszy lot się opóźnił i jednocześnie zrobili michałki z bagażem
(wcześniej zawsze musiałem odbierać bagaż i jeszcze raz go nadawać).

Generalny był taki, żeby przylecieć we wtorek rano, mieć jedną noc na odespanie
i we środę iść do pracy. Teraz będzie tak, że przylecę do Dublina o 05:15 rano
i tego samego dnia mam iść do pracy. Nie wiem, co z tego będzie.  Pewnie będę
pracować jak zombie o jakichś dzikich godzinach, dopóki się z powrotem nie
przestawię na irlandzki czas (IST).

----
**Komentarze**

* sisi (2008-06-24 07:53:45): <p>A to dziwne, szczerze mówiąc. Leciałam już do
  Stanów, Meksyku, Chin i na Filipiny &#8211; zawsze z jedną lub dwiema
  przesiadkami i nigdy nie musiałam na tych przesiadkowych lotniskach odbierać
  bagażu albo się ponownie check-inować... Wszystkie boarding passy zawsze
  dostawałam na początku podróży. I to nawet jeśli nie leciałam tylko jednymi
  liniami.</p>
* Mike (2008-06-24 09:09:19): <p>Ja przerabialem ten model przylotu o 05:15 i
  pojscia tego samego dnia do pracy. Bedziesz zmeczony o 10, a o 14 bedziesz
  padal na pysk. Okolo 16 jesli jeszcze nie bedziesz w lozku nie bedziesz w
  stanie wypowiedziec logicznego zdania, bo Twoj mozg po prostu przejdzie w stan
  hibernacji.<br /> Innymi slowy, wez dodatkowy dzien wolnego. Nie ma sensu sie
  tak meczyc.</p>
* Wanted (2008-06-24 16:46:01): <p>Kopie naklejek bagażowych powinieneś dostać
  przy odprawie, a na nich jest napisane jaką drogą bagaż wędruje. Na
  tradycyjnych liniach zawsze mi przesyłali automatycznie do miejsca docelowego
  bez odbierania pośrodku, choć można o taką opcję poprosić.</p>  <p>Natomiast
  prawie nigdy nie działa to na tanich liniach, bo mają uproszczone procedury,
  np. RyanAir ma w ogóle inny format naklejek.</p>
