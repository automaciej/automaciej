+++
# vim:set nosmartindent nocindent ft=markdown:
date = "2007-07-13T11:53:11"
title = "Nienawidzę języka naturalnego"
tags = [ "dywagacje" ]
aliases = [ "/2007/07/13/nienawidze-jezyka-naturalnego/", ]
+++
Tak. Nienawidzę tego skomplikowanego, niedokładnego, niejednoznacznego,
włochatego tworu, którego głównym zadaniem jest tworzenie nieporozumień pomiędzy
ludźmi. O maszynach już nie wspominając.

<!--more-->

Nienawidzę go, bo w języku naturalnym, chcąc coś powiedzieć, mamy wybór
pomiędzy dwoma możliwościami:

  1. Sformułowaniem krótkim i zgrabnym, lecz wieloznacznym. Jeżeli spróbujemy go
     użyć, ludzie będą wymyślać „interpretacje” i udowadniać nam że oni
     rozumieją je inaczej.
  2. Sformułowaniem bardzo dokładnym, lecz tak długim, że nikt go nie przeczyta.
     A nawet jeżeli nawet przeczyta, to nie zrozumie.

Dopóki rozmawiamy o pierdołach, nie ma problemu, wszystkie niejednoznaczności są
_automatycznie_ rozwiązywane przez słuchaczy i nie musimy klarować, jaka jest
różnica pomiędzy „dowodem na coś” oraz „dowodem na istnienie czegoś”.

Ale jeżeli, nieszczęśliwym zbiegiem okoliczności, ktoś się z nami nie zgodzi,
nie mamy szans na skuteczną argumentację swojego stanowiska. Niezależnie od
tego, którą możliwość, z wyżej wymienionych, wybierzemy, nie mamy szans na
powodzenie, bo na każdą z nich istnieje skuteczna obrona.

  1. Oponent twierdzi, że to co powiedzieliśmy zależy od interpretacji.
     Ewentualnie, wybiera bezsensowną interpretację i udowadnia nam, że jest ona
     bezsensowna.
  2. Oponent stwierdza że to co mówimy jest za skomplikowane i on tego nie
     rozumie. I musi już iść. Jeżeli zdanie nie jest wystarczająco
     skomplikowane, żeby móc powiedzieć że się go nie rozumie, to zawsze można
     przejść do pkt. 1 i przyczepić się do interpretacji.

Dlatego właśnie przeprowadzenie skutecznej dyskusji i przekonanie kogokolwiek do
czegokolwiek, używając języka naturalnego jest _niemożliwe_.

Ktoś się ze mną nie zgadza? Wiem, wiem, wiem co teraz zrobicie. Wykażecie mi że
istnieje inna interpretacja. Ewentualnie, że napisałem tak zawile, że nie
rozumiecie.

## Komentarze

* Neverlost (2007-07-13 11:59:05): <p>Trafiłeś w samo sedno.</p>
* Dorian (2007-07-13 12:17:19): <p>&#8222;Dlatego właśnie przeprowadzenie
  skutecznej dyskusji i przekonanie kogokolwiek do czegokolwiek, używając języka
  naturalnego jest niemożliwe.&#8221; </p>  <p>Pozwolę sobie obalić to
  stwierdzenie przez znalezienie sprzeczności. Mnie ktoś kiedyś do czegoś
  przekonał w dyskusji, a skoro przekonał, to dyskusja była skuteczna, czyli
  teza jest fałszywa, cnd. :)</p>
* AM (2007-07-13 12:49:58): <p>:) Bardzo ładnie ujął ten problem Fritz Mauthner,
  austriacki językoznawca z początku XX wieku (zgodziłby się z Tobą w stu
  procentach): &#8222;nie dziwmy się, ze ludzie się nawzajem zabijają, skoro
  próbują ze sobą rozmawiać&#8221;.</p>  <p>Ale tak w codziennej praktyce
  życiowej, to bez przesady, to raczej sprawa dobrej woli :). Można też
  powiedzieć, że język naturalny jest ostateczną instancją do której odwołujemy
  się próbując wyjaśnić skomplikowane zagadnienia naukowe: choćby podając proste
  przykłady.</p>
* Hoppke (2007-07-13 12:57:54): <p>Wybierasz specyficzną funkcję języka do
  rozważania &#8211; bo przekonywanie kogoś o słuszności swojej tezy jest
  specyficzne &#8211; lecz pomijasz chyba odpowiednie przygotowanie językowe.
  Już w antyku ludzie wiedzieli, że skuteczna argumentacja wymaga wykształcenia.
  Więc uczyli się retoryki. Nie wystarczy umieć mówić, trzeba wiedzieć <span
  class="caps">JAK</span> mówić by osiągnąć skutek.</p>  <p>&#8222;Ale jeżeli,
  nieszczęśliwym zbiegiem okoliczności, ktoś się z nami nie zgodzi, nie mamy
  szans na skuteczną argumentację swojego stanowiska.&#8221; &#8211; nieprawda.
  Jak widać Twój oponent dał radę w jakiś sposób uargumentować swoją pozycję i
  odrzucić Twoje tezy. Czyli dał radę uargumentować swoje stanowisko ;) (może w
  sposób pozbawiony logiki, ale to nieistotne &#8211; ludzie nie są niewolnikami
  logiki, nie muszą dostosowywać się do czyichś słów tylko dlatego, że są
  logiczne i poparte solidną argumentacją :)</p>  <p>&#8222;Oponent twierdzi, że
  to co powiedzieliśmy zależy od interpretacji. Ewentualnie, wybiera bezsensowną
  interpretację i udowadnia nam, że jest ona bezsensowna.&#8221; &#8211; więc
  przedstaw mu inne możliwe interpretacje i udowodnij, że jego wybór nie był
  obiektywny.</p>  <p>&#8222;Oponent stwierdza że to co mówimy jest za
  skomplikowane i on tego nie rozumie. I musi już iść.&#8221; &#8211; użyj
  jakiegoś zaprojektowanego, sztucznego języka by mi coś powiedzieć. Będę mógł
  to w równie łatwy sposób zignorować. Żaden język nie gwarantuje dialogu, a to
  czy jest sztuczny czy celowo zaprojektowany nie gra roli.</p>  <p>Język
  naturalny nie jest niczemu winien. To medium świetnie nadaje się do
  manipulowania ludźmi, przedstawiania swojej opinii i przekonywania innych o
  niej. Ale to tylko medium, trzeba jeszcze umieć z niego korzystać. Czyli np.
  użyć niejednoznaczności i rozmytej logiki na swoją korzyść :)</p>
* i0 (2007-07-13 14:01:44): <p>Zgadzam się, ale uzupełniam o swoje .03PLN.</p>
  <p>Chodzi o wspólną płaszczyznę. Gadając o pierdołach nie trzeba się martwić
  szczegółami, bo kontekst jest szeroki, ale przeważnie oczywisty dla wszystkich
  i sami sobie uzupełniają co się da.</p>  <p>Pierwszy wariant powinien być
  używany w ścisłym, mocno dookreślonym kontekście, wtedy spełni swoją rolę.
  Drugi musi sam sobie stworzyć kontekst i dlatego jest czasochłonny zarówno w
  tworzeniu, jak i w odszyfrowywaniu. Mówię oczywiście o <em>przekazywaniu</em>
  informacji. </p>  <p>Dyskusja nie polega na wymianie informacji, ale na
  pacyfikacji ludzi o innych przekonaniach. Jeśli ktoś tak do tego podchodzi to
  żadne informacje które mu przekażesz go nie przekonają. Tak jak napisałeś
  &#8212; sprowadzi sprawę do absurdu czy pominie niewygodne fragmenty i
  ostatecznie stwierdzi, że ma rację. Ale tylko dlatego, że od początku wiedział
  co myśli o Twoim zdaniu. W przypadku pierwszym zostaje atakować interpretację
  i dookreślać kontekst, w drugim jego poważne traktowanie dyskusji.</p>  <p>A
  język naturalny jest fporzo, <span class="caps">NLP</span> (P for Programming)
  mniej.</p>
* mamaT (2007-07-13 17:42:58): <p>Co to jest język naturalny i czy sa jeszcze
  jakieś inne???</p>
* Hoppke (2007-07-13 17:49:54): <p>Np. język równań chemicznych.</p>
* i0 (2007-07-13 18:24:53): <p>When in doubt &#8212; ask google:</p>
  <p>http://pl.wikipedia.org/wiki/J%C4%99zyk</p>
* hcz (2007-07-13 21:26:50): <p>@Dorian: To nie sprzeczność, tylko
  kontrprzykład.</p>
* burbie (2007-07-15 16:47:28): <p>Narażasz się prawnikom</p>
* lolitkaa69 (2007-09-09 16:24:52): <p>a co to jest wogóle ten język
  naturalny?</p>
* automaciej (2008-02-27 11:35:06): <p>X lub Y i Z<br /><br />Kazimierz
  przeciągnął się i powiedział:<br />- Pójdę na miasto albo przeczytam książkę i
  zjem lody.<br />Acha! -- pomyśleli -- Jeżeli lody nie są zjedzone, to znaczy
  że zamiast czytać książkę, poszedł na miasto. Lodów nie było, więc
  musi[...]</p>
* automaciej (2009-01-18 14:25:45): <p>Uczciwość dyskusji<br /><br />Pod moim
  niedawnym wpisem o wygrywaniu dyskusji, Hoppke napisał komentarz, w którym...
  zresztą, po prostu go przytoczę w całości:<br /><br />I IMO nie ma
  „nieuczciwej” dyskusji. Najwyżej dochodzi do takiej rozbieżności użytych
  środków/oczekiwa[...]</p>
