+++
# vim:set nosmartindent nocindent ft=markdown:
date = "2008-01-08T10:45:42"
title = "Steven Weinberg o prawdzie i fałszu"
aliases = ["/2008/01/08/steven-weinberg-o-prawdzie-i-falszu/"]
tags = ["sceptycyzm"]
+++
Rozmowy na temat istnienia Boga lub bogów często przebiegają według pewnych
schematów. Może być dużo wariacji takich dyskusji, ale koniec końców zawsze
sprowadzają się one do kilku podstawowych stwierdzeń. Jeden z tych
archetypicznych przebiegów dyskusji wygląda, w bardzo dużym skrócie, w ten
sposób:

\- Dlaczego nie wierzysz w Boga?  
\- Dlatego, że nie ma niczego co by świadczyło o jego istnieniu.  
\- Może i nie ma, ale religia jest dobra dla ludzi.

Zamiast „jest dobra dla ludzi” może być coś trochę innego, na przykład „jest
ludziom potrzebna, bo inaczej nie mieliby moralności”, albo cokolwiek innego;
dość, że w tym miejscu jest wskazanie na jakąś korzyść płynącą z religii.

Jest to „zwrot akcji”, któremu się warto bliżej przyjrzeć. Po pierwsze,
następuje ciche przedefiniowanie przedmiotu sporu. Zamiast „czy Bóg istnieje?”
nagle mamy coś... innego, i trudno powiedzieć, co. Czy jest to „religia jest
zła”, czy może „powinniśmy zlikwidować wszystko, co ma jakikolwiek związek z
religią”, trudno powiedzieć. W każdym razie, nie jest to już teza dotycząca
istnienia czegoś, ale teza dotycząca propozycji zrobienia czegoś. Tak,
jakbyśmy nagle przeskoczyli od filozofii do polityki.

Dlaczego taki przeskok jest w ogóle możliwy, i dlaczego wykonuje go strona
opowiadająca się za istnieniem Boga lub bogów? Odpowiedź znalazłem w programie
_The Atheism Tapes_.

Steven Weinberg mówi o tym, w jaki sposób, według niego, jego zawód wpływa na
to, co widzi się jako _ważne_.
W [nagraniu](https://youtu.be/Ep3I0_cr3Oo?t=21m21s) Weinberg mówi tak:

> Jako fizyk, musisz się decydować, co uważasz za prawdę, a co nie, i wyrabiasz
> sobie nawyk takiej właśnie działalności intelektualnej, ponieważ jeżeli
> pracujesz nad niewłaściwą teorią i okazuje się że jest ona fałszywa, to
> marnujesz swój czas zawodowy. Musisz cały czas oceniać prawdziwość lub fałsz,
> i w ten sposób prawda staje się dla ciebie bardzo ważna. Dla większości ludzi
> prawda nie jest wcale tak ważna, jak, na przykład, dobre zachowanie, albo
> lojalność względem swojej grupy etnicznej, albo tradycji rodzinnych, i prawda
> jest czymś, czym niespecjalnie zaprzątają sobie głowę.

![Steven Weinberg: Prawda dla większości ludzi wcale nie jest taka
ważna.](http://media.blizinski.pl/images/blog/steven-weinberg-truth.png)

To uderzające stwierdzenie. _Prawda dla większości ludzi wcale nie jest taka
ważna._

# Komentarze

* automaciej (2008-01-09 11:42:05): <p>Debata: Richard Dawkins vs David Quinn<br
  /><br />Jest to tłumaczenie transkrypcji debaty [mp3] pomiędzy Richardem
  Dawkinsem i Davidem Quinnem, która odbyła się 9 października 2006, wkrótce po
  wydaniu książki Bóg Urojony, w programie Ryana Tubridy w radio RTE w Dublinie.
  W tłumaczeniu op[...]</p>
* automaciej (2008-01-27 21:22:12): <p>Gadfly, czyli giez<br /><br />Niektórych
  angielskich słówek nie znajdzie się w słowniku. Dzisiaj na przykład nie
  znalazłem w słowniku, co znaczy gadfly. To znaczy, w sensie zoologicznym tak,
  ale nie w socjalnym. Strona na angielskiej Wikipedii bardzo ładnie opowiada,
  co[...]</p>
* automaciej (2009-01-04 01:39:38): <p>Naprawdę<br /><br />Z jednej strony,
  prawda nie jest dla ludzi wcale taka ważna — jeżeli jest im tak dobrze, ludzie
  uporczywie trwają w fałszywych przekonaniach.<br />Natomiast samo przekonanie
  o prawdziwości czegoś, czyli poczucie prawdy wydaje się być
  generalnie[...]</p>
