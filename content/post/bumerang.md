+++
# vim:set nosmartindent nocindent ft=markdown:
date = "2006-12-02T14:02:20"
draft = false
title = "Bumerang"
aliases = ["/2006/12/02/bumerang/"]
tags = ["irlandia", "zabawki"]
+++
Nigdy nie mogłem zrozumieć, jak bumerang może wracać. Że co, rzucamy go, on
leci a potem się okręca na pięcie i wraca?

Okazuje się, że [bumerang leci po okręgu][night-boomerang]. Rzucamy go więc
w przód, a on dolatuje do nas z tyłu.  [Mechanika lotu bumerangu][mechanika]
jest dość skomplikowana, bo współdziała tam kilka sił (czy momentów?) które
muszą pozostać w równowadze żeby bumerang wrócił.

Zafascynowany tematem, postanowiłem kupić [Aerobie Orbiter][orbiter], który
wygląda bardziej na trójkąt ostrzegawczy niż bumerang, ale na filmie można
zobaczyć że on [naprawdę wraca][wraca]. [Instrukcja][instrukcja] wygląda prosto,
ale w praktyce wcale nie jest łatwo tak go rzucić, żeby wrócił.

Sami rozumiecie, że nie mogłem kupić czegoś prostego w obsłudze. Mój bumerang
jest w dodatku _konfigurowalny_, co jest kolejnym utrudnieniem...

Jeżeli rzucimy za słabo lub za mało odchylimy bumerang od pionu, od razu spadnie
na ziemię. Jeżeli rzucimy za wysoko, najpierw wzniesie się do góry, zawróci, ale
zaraz potem spadnie. Każde wzniesienie się do góry (przy założonej stałej
energii) oznacza utratę prędkości, co z kolei powoduje zmniejszenie momentu
skręcającego bumerang, a to znowu powoduje że bumerang „kładzie się” i przestaje
skręcać.

Najlepiej jest wtedy, kiedy bumerang leci na stałej wysokości, czyli ani się nie
wznosi, ani nie opada.

BTW, Widzieliście bumerangowego [Wilhelma Tella solo?][tell]

No, idę porzucać póki jeszcze jest jasno.
