+++
# vim:set nosmartindent nocindent ft=markdown:
date = "2012-12-01T10:25:00"
title = "To nie dla ciebie, złotko"
tags = [ "dywagacje" ]

+++
Co by tu zrobić, żeby spowolnić rozwój technologii i gospodarki? Ale nie jakoś
małostkowo, tylko z rozmachem, uderzyć w całe kraje, albo globalnie!

Na przykład, gdyby tak na całe lata zdusić, albo chociaż znacząco ograniczyć
dopływ ludzi potrafiących budować domy, mosty, samochody i roboty, programować
komputery, robić eksperymenty i wymyślać nowe technologie?

Powiedzmy, arbitralnie podzielić całą populację ludzką na pół, i wmówić jednej
połówce, że technologiczne rzeczy nie są dla nich. Trzeba to zrobić już od
wczesnego wieku, zacząć od zabawek. Zabawkowy laptop? Grupa A dostaje 50
funkcji, większy i droższy laptop. Grupa B dostaje 25 funkcji, tańszy laptop.

Lalki? Robimy dwa zestawy lalek, z zestawu B wyłączamy wszelkie lalki
przedstawiające budowniczych czy naukowców.

Wszystkie zabawki które coś robią, muszą być jaskrawo oznaczone kolorem, i te
dla grupy B muszą być zawsze słabsze i tańsze. Mikroskopy i teleskopy dla
grupy B najmniej powiększają. Kontrastować zabawki tak, żeby grupa A dostawała
rzeczy o większej złożoności i zauważalnej mechanice, a grupa B musi dostawać
rzeczy prostsze, najlepiej nie wychodzące poza odkurzanie.

Nie chodzi o to żeby czegoś zabraniać, nie. To nie byłoby etyczne. Można za to
od najmłodszego wieku szufladkować i sugerować, ograniczać; oczywiście nie
przestawać aż do dorosłości. A efekt?

Znakomity! Połowie populacji nawet nie przyjdzie do głowy żeby studiować
kierunki inżynieryjne albo naukowe.

Nawet im to nie przyjdzie do głowy.

(via [Laura Czajkowski](https://plus.google.com/u/0/102921374554385564572/posts/dwCbS1ZjE1x))

# Komentarze

* Zal (2012-12-01 11:18:32): <p>+1.</p>  <p>Przy czym to sami rodzice powinni
  dbać o to, aby nie traktować gorzej córek.</p>
* weronika (2012-12-01 13:02:13): <p>K.wa :&gt; Mam dwie córki. Mają różowe
  lalki (olewają je). Mają klocki (były wtedy różowe). Ale już oglądam zabawki
  pt.: "Stolik konstruktora", zamiast "Zabawkowa kuchnia z pralką". Oraz tory z
  autkami :)</p>
* Sigvatr (2012-12-01 13:05:01): <p>1) pytanie: czy prawdziwa reklama, czy ktoś
  sobie jaj robił?<br /> 2) </p>  <blockquote>   <p>Mają klocki </p>
  </blockquote>  <p>I bardzo dobrze, to chyba najlepsza możliwa zabawka;)</p>
* Paweł Ciupak (2012-12-01 13:55:09): <blockquote>   <p>I bardzo dobrze, to
  chyba najlepsza możliwa zabawka;)</p> </blockquote>  <p>No nie wiem, czytałem
  kiedyś gdzieś krytykę, że pewien Wiodący Producent Klocków też zaczął też
  stosować segregację płciową i wbijanie przedpotopowych stereotypów w
  produkowanych przez siebie zestawach…</p>
* n3m0 (2012-12-01 14:20:38): <p>+1</p>
* Obywatel (2012-12-01 14:20:44): <p>Nie, lepiej propagandę lewicową prowadzić i
  twierdzić że obie płci nie różnią się niczym, a później dochodzimy do takiej
  patologii jak dwie kobiety wychowujące razem dziecko i twierdzące że są parą
  lub, o zgrozo, dwóch mężczyzn twierdzących podobnie, i zaczyna się
  molestowanie pedofilskie lub inne wymysły lewicowców. Kobiety powinny
  prowadzić dom, taki jest cel ich życia, tak samo jak celem życia mężczyzny
  jest zapewnieniu bytu kobiecie i ich wspólnym dzieciom. Wszystkie inne
  możliwości są po prostu nie do przyjęcia, i bardzo mnie smuci, że lewacy nie
  potrafią tego zauważyć.</p>  <p>PS. Wyjątkowo trudny kod do przepisania to
  takie zabezpieczenie przed krytyką?</p>
* Mosze (2012-12-01 14:26:21): <blockquote>   <p>K.wa :&gt; Mam dwie córki. Mają
  różowe lalki (olewają je). Mają klocki (były wtedy różowe). Ale już oglądam
  zabawki pt.: "Stolik konstruktora", zamiast "Zabawkowa kuchnia z pralką". Oraz
  tory z autkami :)</p> </blockquote>  <p>Jeżeli to faktycznie twoje corki to
  nie ma sie co dziwić, dziedziczą po tobie cechy. Znasz kawal: "Kobieta
  informatyk to jak swinka morska, ani morska ani swinka"??</p>
* Zal (2012-12-01 14:29:14): <p>@Obywatel: LOL.</p>  <p>Od prawie 15 lat
  poruszam się po Internecie i do tej pory zadziwiają mnie komentarze powyższego
  typu oraz ludzie twierdzący, że znają "cel życia" nieznanych im ludzi.</p>
  <p>A jak już chcemy dyskutować to... biologicznie rzecz ujmując, celem życia
  jest rozmnożenie się. Jeżeli ktoś się nie rozmnoży to tym lepiej dla Obywatela
  - w jakiś sposób ograniczy to propagowanie się tych "niecelowych" genów.
  Widzisz? Samo wystąpienie tego problemu ogranicza możliwość jego propagowania
  się, więc przemyśl to, co napisałeś powyżej. I to nie Ty będziesz oceniać
  zasadność takiego rozwiązania, a samo otoczenie na które składa się nieco
  więcej czynników, niż Ty sam.</p>  <p>Zaś z mojego punktu widzenia - ile
  zarabiasz? Odpowiedz sobie szczerze i zważ na to, że jest to jeden z mierników
  sukcesu w obecnym ładzie społecznym :&gt;</p>
* eV (2012-12-01 14:56:30): <p>Tak podkreślasz podział płciowy stworzony przez
  jakiegoś debila, któremu pozwolono bawić się na rynku, a tymczasem na świecie
  pod tym względem jest coraz lepiej. O ile dawno, dawno temu, kobiety w ogóle
  były traktowane jak ludzie gorszej kategorii (w niektórych prymitywnych
  państwach nadal to zostało), teraz na ogół ta różnica zupełnie zanikła.
  Pozostają jeszcze jakieś niższe pensje, czy wykrzykujący gdzie popadnie
  korwiniści z wypranymi mózgami, ale jednak to jest nic w porównaniu z tym, co
  działo się dawniej. Myślę, że jeszcze parę (z poprawką na konserwatyzm -
  parenaście) lat i może w naszym kraju pojawi się coś takiego jak "urlop
  tacierzyński", albo możliwość rozporządzania urlopami według woli rodziny, co
  mogłoby poskutkować wyrównaniem płac.</p>
* Zal (2012-12-01 15:20:49):
  <p>https://twitter.com/KrzysiekOksiuta/status/272979098551341056<br />
  https://twitter.com/SebastianBajer/status/272982775882215425 (patrz odpowiedź
  Oksiuty)</p>  <p>Have fun! :D</p>
* Sigvatr (2012-12-01 18:51:56): <blockquote>   <p>No nie wiem, czytałem kiedyś
  gdzieś krytykę, że pewien Wiodący Producent Klocków też zaczął też stosować
  segregację płciową </p> </blockquote>  <p>Ja piszę "klocki", ty czytasz "Lego"
  (bo chyba o nie chodzi). Nie, to nie są synonimy.</p>  <p>@Zal: "Obywatel" to
  troll, pisuje tak różne głupoty, że szczerze powątpiewam, aby wierzył choć w
  jedno wyprodukowane przez siebie zdanie. Skracając: nie karm trolla :)</p>
  <blockquote>   <p>A jak już chcemy dyskutować to...</p> </blockquote>  <p>Nie
  będzie z nim żadnej dyskusji, raczej wątpię, aby się tu pojawił.</p>
* n3m0 (2012-12-01 19:04:21): <p>Also ktoś ma tu konkretnie spierdolone pojęcie
  genetyki - zainteresowań się nie dziedziczy wraz z kolorem oczu/włosów.
  SRSLY....</p>
* Paweł Ciupak (2012-12-01 19:05:22): <p>N3muś, proszę cię, nie karm walniętych
  w łeb seksistowskich troli…</p>
* n3m0 (2012-12-01 19:05:43): <p>Racja, my bad...</p>
* mamaT (2012-12-01 20:56:59): <p>Niewiarygodne. czy ta reklama jest
  autentyczna?<br /> Na szczęście w szkole nie ma oddzielnych programów dla
  dziewczynek i chłopców; za moich czasów - oddzielnie był wuef i "prace
  ręczne". Myślę, że podział prac na męskie i damskie trochę się złagodził.
  Niczego nie ujmuje mężczyżnie gdy stanie przy kuchni, ani kobieta nie jest
  mniej kobieca, gdy nauczy się obsługi zaawansowanych urządzeń technicznych.
  <br /> Widzę problem w czym innym: są zabawki, które nie zwierają cech
  wyraznie płciowych, a wydają się "obojniakami", coś w rodzaju "teletubisiów"
  czyli ni pies ni wydra. Płec ma swoje zdecydowane cechy i tego sie trzymajmy.
  Niedawno widziałam katalog nowych zabawek wyprodukowanych w Szwecji:
  beznadziejne zwierzaczki i lalki bez właściwości. Przesłodzone kiczowate
  badziewie.</p>
* lemiel (2012-12-03 11:08:40): <p>Wader robi fajne klocki. Tańsze niż
  Lego/Duplo. Dla maluchów są wystarczające. Cobi nie widziałem (widziałem żart,
  że Lego sprzedało im wadliwe maszyny do produkcji, i dlatego nie pasują do
  siebie tak dobrze). <br /> Natomiast oczywiście, jak będzie potrzeba Lego
  Technics w dziecięcym to ono się tam pojawi. <br /> W końcu bez całek nie
  polecielibyśmy na Księżyc.</p>  <p>Podziały są kretyńskie.</p>  <p>A czytając
  te dwa tłity, to upewniam się w tym, że szariat miałby u nas otwartą
  drogę...</p>
