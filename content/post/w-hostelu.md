+++
# vim:set nosmartindent nocindent ft=markdown:
date = "2007-01-04T21:25:51"
title = "W hostelu"
tags = [ "irlandia" ]

+++
Linie lotnicze Aerlingus naprawdę istnieją. Autobus 16A faktycznie dowiózł
mnie i L. w pobliże hostelu. Hostel też istnieje i jest całkiem sympatyczny.

Niesamowicie mi się tu podoba. Jest to trochę dziwne, bo właściwie niewiele
jeszcze widziałem. Przeszliśmy się z L. nad rzeką, obejrzeliśmy katedrę św.
Patryka, kupiliśmy jogurt za równowartość ok. 12 zł i wróciliśmy do hostelu.

<!--more-->

Centrum miasta to stylowe domy i dość wąskie ulice którymi przeciskają się
ogromniaste piętrowe autobusy, kierowane przez czarnoskórych kierowców.

To że słyszałem dużo polskiego na lotnisku, uznałem za normalne. W autobusie
kiedy studiowałem mapę, podszedł do mnie Polak i trochę mi objaśnił trasę.
Pewnie gość z lotniska, pomyślałem. Trzy przystanki dalej wsiadła jakaś para.
Uchwyciłem kawałek „...ale mi się nie chce.” Ci już nie byli z lotniska...
Potem dalsze studiowanie z planu, L. zastanawia się na głos, czy trzeba
wciskać guzik STOP przed przystankiem. Gość siedzący obok odwraca się i mówi:
„Trzeba, trzeba. A na przystankach trzeba machać bo inaczej się nie
zatrzymają. Takie tutejsze niespodzianki.”

Zastanawiam się, czy ja w ogóle wyjechałem z Polski...?

Zaszliśmy do indyjskiego baru, najedliśmy się z L. do wypuku. Czyżby
najedzenie się było elementem poczucia bezpieczeństwa? Chodząc najedzony po
Dublinie, poczułem się taki jakiś zadowolony, dawno nie czułem czegoś takiego.
Ten wyjazd przebiega zdecydowanie przyjemniej niż poprzedni, do Danii.

# Komentarze

* RioT (2007-01-04 21:33:14): <p>Pierwsza złota zasada &#8211; nie przeliczać
  pieniędzy :D</p>
* lemiel (2007-01-04 21:46:55): <p>A to czytałeś?<br />
  http://polonian.co.uk/njusy/nasza\_irlandia.html</p>
* Pio (2007-01-05 08:18:06): <p>A skad Internet i jaki?</p>
* Joanna (2007-01-05 16:08:09): <p>Gratulacje, pozdrówcie Dublin ode mnie! Jest
  taki piękny!</p>  <p>Koniecznie sobie pozwiedzajcie, ja osobiście polecam
  starą bibliotekę i wystawę o tworzeniu starych książek na tamtejszym
  uniwersytecie. Mogłabym tam wiele czasu spędzić &#8211; ach ten klimat starych
  zakurzonych ksiąg&#8230; :) Trochę Wam zazdroszczę tego Dublina, ale
  niewykluczone, że też się tam kiedyś zjawimy znowu.</p>  <p>Tak, tak, i nie
  przeliczajcie. Nawet dla mnie, przyzwyczajonej do niemieckich cen, irlandzkie
  ceny były szokiem.</p>
* hcz (2007-01-05 19:20:54): <p>A to w Danii Was głodzili&#8230;?</p>
