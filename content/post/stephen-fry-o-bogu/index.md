+++
title = "Stephen Fry o Bogu"
tags = ["ateizm"]
image = "/images/2017/stephen-fry.jpg"
description = "Zapytałbym, “o co chodzi z teodyceą?”"
draft = false
date = "2017-12-29T14:11:02Z"

+++

Stary już dość klip z jednego z irlandzkich programów telewizyjnych: [Stephen
Fry on God](https://youtu.be/-suvkwNYSQo).  Z perspektywy czasu coraz bardziej
doceniam odpowiedź Stephena Fry.

RTE nie włączyło opcji tłumaczeń z tłumu, więc wrzucam je tutaj.

<!--more-->

----

**Gay Byrne:** Załóżmy to, w co wierzył Oskar, pomimo pana protestów. Załóżmy że
to wszystko prawda. Przechodzi pan przez Perłowe Wrota, i spotyka pan Boga. Co
Stephen Fry powiedziałby do niego lub niej.

**Stephen Fry:** Zapytałbym, “o co chodzi z teodyceą?” Zapytałbym, “rak kości
u dzieci? O co w tym chodzi? Jak śmiesz? Jak śmiesz tworzyć świat, w którym jest
tyle cierpienia nie z naszej winy?” To jest nie tylko nie w porządku, ale wręcz
głęboko, głęboko złe. Dlaczego miałbym szanować kapryśnego, złośliwego, głupiego
boga, który tworzy świat pełen niesprawiedliwości, i bólu? Tak właśnie bym
powiedział.

**Gay Byrne:** I myśli pan że się pan dostanie do środka?

**Stephen Fry:** Nie! Ale nawet bym nie chciał! Nie chciałbym tam iść na jego
warunkach. Nie zgadzam się z nimi! Gdybym umarł, i byłby to Hades, i byłaby to
dwunastka greckich bogów, to już prędzej chciałbym mieć z tym coś wspólnego.
Greccy bogowie nie udawali że nie są ludzcy w swoich pragnieniach, swoich
kaprysach, i nierozsądku. Nie próbowali się ukazywać jako wszechwiedzący,
najmądrzejsi, najbardziej miłujący, czy najbardziej dobroczynni. Bóg który
stworzył ten świat, jeżeli świat został rzeczywiście stworzony przez boga, jest
oczywistym maniakiem, zapatrzonym w siebie. Mamy spędzać życie na kolanach,
dziękując mu? Co to za bóg który wymaga czegoś takiego? Owszem, świat jest
wspaniały, ale są też w nim rzeczy takie jak insekty, których życie polega na
wyjadaniu dzieciom oczu od środka i oślepianiu ich. Dlaczego?  Dlaczego nam to
zrobiłeś? Mogłeś bez problemu stworzyć świat w którym ten robak nie istnieje. To
jest po prostu nieakceptowalne. Wiesz, w ateizmie nie chodzi wyłącznie o brak
wiary, ale przy założeniu że jakiś bóg istnieje, co to za bóg? On jest potworem
i nie zasługuje ani na jotę szacunku.  Bez niego życie staje się prostsze,
czystsze, i według mnie, jest w nim więcej sensu.
