+++
# vim:set nosmartindent nocindent ft=markdown:
date = "2006-04-17T14:16:48"
draft = false
title = "Spęd rodzinny"
aliases = ["2006/04/17/sped-rodzinny/"]
tags = ["raptularz"]
+++
Było jasne że tak czy siak święta będziemy musieli poświęcić rodzinie.
Przerażeni spędzeniem świąt w śmierdzących warszawskich autobusach
postanowiliśmy z Lucyną zorganizować spęd rodzinny... u nas.

Suma osób na spędzie (włączając gospodarzy) wynosiła 14. Przygotowania do
śniadania świątecznego zajęły całą sobotę, nie licząc wcześniejszych
przygotowań typu zakupy. Całość imprezy była całkiem udana, i co
najważniejsze, o wiele znośniejsza niż poprzednie _święta pielgrzyma_.

Luźne spostrzeżenia i uwagi:

  * Niesamowite, że nikt nie rozlał czerwonego barszczu na biały obrus.
  * Zastawa była _z importu_ więc nie dało się zostawić bałaganu. Wszystko było
    trzeba od razu pozmywać, powycierać, spakować i zabrać.
  * Na stołach przydałyby się świeczki.
  * Nuda. Poza żarciem i spacerem nie było _nic_ do roboty. Przydałby się jakiś
    program artystyczny! Niestety w naszej _artystycznej_ rodzinie jakoś nikt
    nie pali się do zrobienia czegokolwiek ciekawego.
  * Przy dzieleniu się jajkiem udało się uniknąć składania życzeń każdy-każdemu.
    Zaargumentowałem że w nieskierowanym grafie pełnym liczba krawędzi wynosi
    n*(n-1)/2 i że przy 14 osobach jest to zdecydowanie za dużo (91).
  * Powinienem był zrobić trochę zdjęć panoramicznych i skleić je
    [autostitchem](http://www.cs.ubc.ca/~mbrown/autostitch/autostitch.html)
    (doskonale chodzi pod [Wine](http://www.winehq.org/)).
  * Za dużo jedzenia. Została mniej więcej połowa wszystkiego. Teraz nie
    będziemy robić zakupów jedzeniowych przez tydzień. Czy to w ogóle możliwe
    żeby oszacować ile jedzenia potrzeba dla 14 osób?
  * E-mailowa organizacja imprezy jest po prostu fantastyczna. Zaangażowanych
    w organizację było ok. 8 osób i nawet nie chcę myśleć ile telefonów trzeba
    było by wykonać żeby wszystko każdemu powtórzyć.
  * Lucyna jest bardzo dobrym organizatorem.
  * Konieczność demontażu mojego stanowiska pracy była... trochę przykra. Miałem
    jakąś nieprawdopodobną ilość kabli do zwijania. A potem rozwijania. Na
    szczęście już siedzę z powrotem na moim superwygodnym krześle przy moim
    superwygodnym stole.

## Komentarze

* mama T (2006-07-06 12:25:19): <p>ja sie pale do zrobienia czegos
  artystycznego! A tak w ogóle to miło być docenionym ....</p>
* mama T (2006-07-07 13:27:53): <p>A tak jeszcze dopowiem, że to nie był zaden
  spęd tylko Wielkanoc. No!</p>
* mama T (2006-07-07 13:30:48): <p>I własciwie masz racje, a to czego zabrakło
  to wymiar duchowy zwany przez Ciebie artystycznym. Podobnie haj Ty o
  Summertime - ja marzę o zaspiewaniu na zywo w czterogłosie &quot;Juz się
  zmierzcha&quot; Wacława z Szamotuł. Wspólny rodzinny spiew byłby fantastycznym
  dopełnieniem rodzinnych &quot;spędów&quot;.</p>
* automaciej (2006-11-02 20:41:20): <p>Wigilia na 17 osób<br /><br />Do świąt
  zostało jeszcze sporo czasu, ale przed kim stoi wizja<br />odbywania dwóch
  Wigilii jednego dnia, temu czas zastanowić się nad<br />rozwiązaniem.
  Postanowiliśmy z dziewczyną zrobić podobnie<br />jak na Wielkanoc, tyle że w
  innym miejscu. Po usta[...]</p>
