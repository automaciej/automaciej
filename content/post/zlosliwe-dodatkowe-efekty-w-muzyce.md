+++
# vim:set nosmartindent nocindent ft=markdown:
date = "2010-11-29T12:15:46"
draft = false
title = "Złośliwe dodatkowe efekty w muzyce"
+++
Jest jeden utwór, którego często słucham, i w którym w pewnym momencie pojawia
się dźwięk bliżej niesprecyzowanego alarmu. Być może budzik, albo laptop który
ma problemy z baterią, a być może pager z informacją o jakiejś awarii. Dźwięk
jest umieszczony gdzieś w spodniej warstwie muzyki, słychać go ledwo-ledwo,
ale że jestem wyczulony na elektroniczne alarmy (być może kwestia obecnej
pracy), za każdym razem się na niego łapię.

Pracując w biurze, często siedzę w słuchawkach, żeby móc się lepiej
skoncentrować na tym co robię. Mam przyzwoite słuchawki, które dają niezłą
izolację akustyczną. Dźwięki z otoczenia wciąż słychać, ale dużo ciszej i w
tle. Gdyby ten alarm w muzyce był na pierwszym planie, nie byłoby problemu.
Byłoby słychać, że dźwięk pochodzi z nagrania, a nie z otoczenia. A tak, łapię
się za telefon, i rozglądam się, żeby zlokalizować źródło dźwięku.

Muszę sobie zapamiętać żeby robiąc nagrania, nigdy nie umieszczać w muzyce
pół-schowanych dodatkowych efektów dźwiękowych. Albo na wierzchu, albo wcale.

# Komentarze

* tdudkowski (2010-11-29 12:39:44): <p>XKCD: <a href="http://xkcd.com/780/"
  rel="nofollow">Sample</a></p>
* Wanted (2010-11-29 23:07:36): <p>Audacity do ręki i wyciąć gada :)</p>
  <p>BTW, w znanym utworze Time Pink Floydów, który skądinąd bardzo lubię,
  denerwuje mnie mega głośny dźwięk zegarów na początku. Rozumiem zamysł
  artysty, ale plz nie chcę ogłuchnąć.</p>
* burbie (2010-12-07 22:11:06): <p>Przypomniałeś mi o zdarzeniu sprzed jakichś
  10 lat. Tytułem wstępu napiszę, że w szczenięcych latach długo mieszkałem na
  osiedlu Za<br /> Żelazną Bramą w Warszawie. Instalacja wodociągowa w tych
  blokach (za<br /> komuny wykonana z rur stalowych, teraz już doprowadzona do
  normalności) podczas użytkowania wydawała najrozmaitsze dźwięki, z których
  najbardziej charakterystyczne było przeciągłe wycie obluzowanych elementów na
  grzybkach zaworów w bateriach. Mieszkańcy byli przyzwyczajeni do tego tła
  dźwiękowego, nikt nie zwracał na nie uwagi. Z czasem zapomniano o nim
  zupełnie.</p>  <p>Wiele lat po mojej przeprowadzce ze wzmiankowanego osiedla
  miała miejsce następująca sytuacja. Siedziałem zaabsorbowany pracą w cichym<br
  /> pomieszczeniu, w którym grało sobie radio z przyzwoitego zestawu hi/fi.<br
  /> Wtem usłyszałem <em>dokładnie</em> tamten odgłos z rur! Absolutny szok!
  Wyrwało mnie w inną rzeczywistość, tak samo jak Ty zacząłem sie rozglądać
  po<br /> pomieszczeniu, nie wierząc, że to nie dzieje się naprawdę, no po
  prostu jak u Prousta, akustyczna magdalenka na maksa. A to był kawałek z
  radia. Travis - "Sing". Wycie rury zaczyna się w 0:43 i trwa ok. 11<br />
  sekund, poniżej próbuję podać link do teledysku na YT. Od tamtej pory za
  każdym razem, gdy słyszę ten utwór, śmieję się w głos. Pozdrawiam byłych
  współmieszkańców z osiedla </p>  <p>"Rura
  Travisa":http://www.youtube.com/watch?v=G1f2M5G9KG8</p>
