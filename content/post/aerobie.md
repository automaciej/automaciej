+++
# vim:set nosmartindent nocindent ft=markdown:
date = "2007-06-02T00:52:08"
title = "Aerobie"
tags = [ "zabawki", "irlandia",]
+++
Dzisiaj wieczorem, jak to zwykle po pracy, poszliśmy z L. do parku porzucać
aerobie.

[![Aerobie, latający krążek](http://media.blizinski.pl/images/blog/aerobie-400px.jpg)](http://sklep.aerobie.com.pl/)

<!--more-->

Aerobie lata niesamowicie daleko. [Rekord świata w rzucie na
odległość](http://www.aerobie.com/QuarterMileThrow.htm) przedmiotem bez własnego
napędu został ustanowiony właśnie przy pomocy magicznego latającego krążka,
zaprojektowanego przez Alana Adlera ze Stanford University1. Alan [opisał
dokładnie](http://aerobie.com/Products/Details/RingScientificPaper.htm),
dlaczego to tak dobrze lata. Nie wnikałem głęboko w szczegóły, zauważyłem tylko
najbardziej podstawowe rzeczy: aerobie ma bardzo niski profil, a więc i małe
opory podczas lotu. Z kolei przekrój pierścienia przypomina skrzydło samolotu,
płaskie na dole i wypukłe na górze. Czytałem że wyprofilowany rant gra jakąś
rolę, ale nie wiem, jaką.

W przeciwieństwie do skrzydła samolotu, które jest przystosowane do lotu w
jedną stronę, kształt aerobie jest dostosowany do tego, żeby powietrze
opływało je w obydwu kierunkach.

Pierścień jest wykończony gumą, więc jeżeli nas uderzy, to jest to raczej
miękkie uderzenie. Nie znaczy to że uderzenie jest szczególnie _przyjemne_;
zamiast ustawiać dłoń na trasie lotu aerobie i czekać aż w nią uderzy, staram
się łapać aerobie z boku, prostopadle do linii lotu.

Rzucanie aerobie wcale nie wymaga wysiłku. Skuteczny, daleki rzut jest efektem
raczej dobrej techniki niż siły. Sekret tkwi w tym, żeby rzucić poziomo.
Jeżeli rzucimy w górę, aerobie zyskując wysokość wytraca prędkość, a tracąc
prędkość traci nośność i w końcu zaczyna spadać. Jeżeli rzucimy poziomo,
płasko ― przez długi czas utrzymuje stałą prędkość i pułap, co jest kluczem do
dalekiego rzutu.

1 Palo Alto, Kalifornia. Krzemowa Dolina!

# Komentarze

* hcz (2007-06-02 00:56:19): <p>Mam nadzieję, że kiedy przyjedziesz
  (przyjedziecie) do Polski będzie okazja porzucać bumerangami i tym co tam
  jeszcze będzie pod ręką...</p>
* Typoagrafka (2007-06-02 01:00:40): <p>Widzę, że się nieźle wkręcileś w
  rzucanie&#8230; :)</p>
