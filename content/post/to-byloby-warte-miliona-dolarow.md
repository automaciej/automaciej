+++
# vim:set nosmartindent nocindent ft=markdown:
date = "2007-08-18T17:42:30"
title = "To byłoby warte miliona dolarów"
aliases = ["/2007/08/18/to-byloby-warte-miliona-dolarow/"]
tags = ["sceptycyzm"]
+++
James Randi [oferuje](http://www.randi.org/research/index.html) milion dolarów
dla osoby, która zademonstruje, w warunkach umożliwiających odpowiednią
obserwację, świadectwo istnienia dowolnego paranormalnego lub nadprzyrodzonego
zjawiska lub mocy.

Pod koniec poniższego klipu wideo trafiłem na bardzo interesującą odpowiedź
Jamesa Randi na pytanie Richarda Dawkinsa.

> Richard Dawkins (do Jamesa Randi): Co do tego miliona dolarów nagrody, na
> pańskim miejscu bym się obawiał, z powodu potencjalnych paranormalnych
> możliwości, co będzie jeżeli paranormalne zjawisko rzeczywiście istnieje,
> zjawisko które będzie później przyjęte przez naukę i stanie się normalne, ale
> obecnie jest klasyfikowane jako paranormalne. To coś może czekać na bycie
> odkrytym i zademonstrowanym, a zostanie zademonstrowane jeżeli takie
> paranormalne zjawisko faktycznie istnieje... przecież pan nie powinien
> wypłacać za to nagrody, bo to się okaże po prostu zjawiskiem fizycznym! Jestem
> ciekaw jak pan definiuje to, za co jest pan gotów wypłacić nagrodę.  
  
James Randi: Jeżeli będziemy mieli wypłacić nagrodę, zrobimy to z
przyjemnością! Oznaczałoby to że odkryliśmy coś nowego i cudownego, to byłoby
warte miliona dolarów, udowodnić takie zjawisko!

Wypowiedź Randiego wskazuje na to, że on naprawdę poszukuje autentycznego
zjawiska paranormalnego.

# Komentarze

* byte (2007-08-18 18:32:59): <p>A tak. Nagroda Randiego jest policzkiem w twarz
  dla każdego wielbiciela stanów astralnych, wędrujących dusz, lewitacji i temu
  podobnych sensacyj.</p>
* Jajcuś (2007-08-18 18:35:25): <p>Zawsze znajdą się tacy wielbiciele, co
  uznają, że ten Randi to oszust i szarlatan&#8230; Wystarczy, że im to ich
  przywódca duchowy (cudotwórca oczywiście) powie.</p>
* zx (2007-08-18 18:52:36): <p>To może tego pana wysłać do Sathya Sai Baby?
  Zapłaci mi? :D Gdzie mam wysłać numer konta?</p>
* emm (2007-08-18 19:06:01): <p>Szuka już dobre parę lat i nic. Czasem na
  Discovery można na niego trafić.</p>
* trójkąt (2007-08-18 20:11:42): <p><a
  href="http://www.youtube.com/watch?v=M9w7jHYriFo">James Randi exposes Uri
  Geller and Peter Popoff</a></p>
* trójkąt (2007-08-19 00:45:33): <p>Poszukałem jeszcze czegoś świeżego i
  znalazłem świetne wystąpienie Randiego z 6 sierpnia w ramach spotkań
  Authots@Google. Długie, ale warte obejrzenia, jest naprawdę świetnym mówcą.
  </p>  <p><a href="http://pl.youtube.com/watch?v=MTPj9VlNzQ0" rel="nofollow"
  >Authors@Google: James Randi</a></p>
* hcz (2007-08-19 12:49:41): <p>@zx: A cóż to za &#8222;cuda&#8221; ten Sathya
  Sai Baba wyczynia?</p>
* zx (2007-08-19 14:47:40): <p>Naukowcy, którzy do niego przychodzili (w celu
  właśnie zbadania jego autentyczności) dostawali swoją historię życia na tacy
  (a nie były to spotkania zaplanowane), łącznie z bardzo osobistymi
  szczegółami. Dawno już zajmowałem się osobą Sathya Baby, ale z tego co
  pamiętam <em>udowodniono</em>, że był w dwóch miejscach jednocześnie, a do
  tego &#8216;przemawiał do jednego z badaczy nie wydając dźwięków&#8217;.</p>
  <p>To na prawdę ciekawa osoba, bo jedyna, która zgadzała się na
  &#8216;przebadanie&#8217; przez sceptyków i naukowców.</p>
* hcz (2007-08-19 16:35:29): <p>Twierdzisz zatem, że istnieje poważna naukowa
  publikacja dowodząca istnienia <em>bilokacji</em> i <em>telepatii</em>?
  Przecież to odkrycie na miarę nagrody Nobla.</p>  <p>Artykuł na temat Sai Baby
  w angielskiej wikipedii przedstawia tę &#8222;gotowość na bycie badanym przez
  sceptyków i naukowców&#8221; w nieco innym świetle.</p>
* zx (2007-08-19 16:43:54): <p>Szczerze, to nawet jakby pokazać ludziom, że mogą
  latać, to i tak nie uwierzą i będą uparcie twierdzić, że to jakaś
  sztuczka.</p>  <p>I na prawdę nie pamiętam konkretów. A naukowe publikacje
  dotyczące takich rzeczy, chyba szybko przestają być uważane za naukowe,
  prawda?</p>
* hcz (2007-08-19 20:05:08): <p>@zx: Bo wzrok człowieka nie jest odpowiednim
  instrumentem do rozstrzygania, czy ktoś potrafi latać, czy tylko potrafi
  sprawić na widzach wrażenie że lata.</p>  <p>To, czy coś zostanie uznane za
  poważną pracę naukową nie zależy od tematu, tylko od metodologii badań.
  Istnieją poważne prace na temat telepatii, radiestezji czy homeopatii.
  Niestety wszystkie te zjawiska cechuje dziwna niechęć do naukowych metod i
  narzędzi.</p>  <p>Wymyśl rzetelne doświadczenie pozwalające potwierdzić
  przebywanie jednej osoby w dwóch miejscach jednocześnie,  namów Sathya Sai
  Babę do poddania się mu i sławę masz zapewnioną. Niezależnie od wyników.</p>
* zx (2007-08-19 21:04:59): <p>Widzisz&#8230; gdyby ktoś przyszedł do mnie i
  powiedział mi, że potrafi latać, to pytam go się czy mnie nauczy, a nie mówię
  mu że osioł jest. I dlatego mam gdzieś czy nauka w obecnej postaci potrafi
  rozstrzygać takie rzeczy czy nie. Ja swoje wiem i jakoś nie mam ochoty się tą
  wiedzą dzielić.</p>  <p><span class="caps">IMO</span> telepatię dałoby się
  wytłumaczyć dość łatwo &#8211; odbieraniem fal energetycznych z mózgu osoby w
  której umyśle &#8216;się czyta&#8217;. Cała reszta pewnie też jakoś się
  wytłumaczy wraz z postępem nauki. Nic, tylko czekać.</p>  <p>A milion sobie
  wygram w totolotka. ;P</p>
* trójkąt (2007-08-19 21:17:34): <p>zx: nie chodzi o to żeby wyjaśnić, to jest
  sprawa drugoplanowa, chodzi tylko o to, żeby potwierdzić istnienie zjawiska w
  kontrolowanych warunkach i w powtarzalny sposób.</p>
* hcz (2007-08-19 21:39:02): <p>Tutaj dotknąłeś sedna sprawy. Ja nie mam gdzieś
  tego, co nauka potrafi, bo lepszymi narzędziami nie dysponujemy.</p>  <p>Nauka
  w obecnej postaci zaprzecza istnieniu takiego zjawiska jak telepatia, więc
  spekulacje na temat jej (telepatii) mechanizmów nie mają sensu.</p>  <p>Co do
  totolotka to życzę powodzenia. Podobno są tacy, którzy wiedzą jak pomóc losowi
  &#8212; przypomniałeś mi, że miałem napisać coś jeszcze na ten
  temat&#8230;</p>
* zx (2007-08-19 22:02:43): <p>Jeszcze jednego się &#8216;czepnę&#8217;.</p>
  <p>Zaprzecza, czy nie jest w stanie potwierdzić istnienia? Bo to by było tak
  jak z Czarną Materią. Naukowcy myślą, że jest, ale jeszcze nie udało się tego
  potwierdzić. Więc czy naukowcy wykluczyli wszelkie możliwości istnienia
  telepatii, czy może tylko nie są w stanie potwierdzić naukowo jej
  istnienia?</p>  <p>@trójkąt: A czy nie jest tak, że w chwili obecnej nauka nie
  jest w stanie wyjaśnić rzeczy, których nie da się w jakiś sposób zobaczyć?
  Tzn. może tak nie jest, ale jakoś nie mogę wpaść na pomysł jakiegoś zjawiska,
  które jest udowodnione, a nie da się go zobaczyć.</p>
* trójkąt (2007-08-19 22:08:27): <p>Czarna materia jest raczej troszkę dalej niż
  ktoś kto twierdzi że jest telepatą. Takiego gościa (w przeciwieństwie do
  czarnej materii) można wziąć do laboratorium, w kontrolowanych warunkach
  przeprowadzić testy i zbadać dokładność jego &#8222;trafień&#8221;. Raczej nie
  potrzeba do tego jakiś super zjawisk, którymi nauka jeszcze nie jest w stanie
  zawładnąć, aby zbadać czy ktoś posiada zdolność telepatii czy też jej nie
  posiada.</p>
* hcz (2007-08-19 22:18:26): <p>@zx: Nie jest w stanie potwierdzić.</p>
  <p>Analogia z ciemną materią nie jest trafiona. W tym przypadku najpierw
  zaobserwowano pewne zjawisko a ciemna materia miała być jego wyjaśnieniem.
  Obecnie istnienie ciemnej materii uważa się za udowodnione.</p>  <p>Wtrącę się
  też do dyskusji z trójkątem: nauka w ogóle nie zajmuje się rzeczami, których
  nie da się w jakiś sposób &#8222;zobaczyć&#8221;.</p>
* trójkąt (2007-08-19 22:21:38): <p>&#8222;Zobaczenie&#8221; to tylko kwestia
  miernika ukierunkowanego na odpowiednie zjawisko. Fal radiowych też nie
  widać.</p>
* zx (2007-08-20 10:32:55): <p>I o to właśnie chodzi. W chwili obecnej brakuje
  &#8216;mierników&#8217; którymi można &#8216;zobaczyć&#8217; telepatię
  chociażby (chociaż niby zdjęcia duchów jakośtam da się zrobić). Dlaczego? Bo
  naukowcy, mający odpowiednią wiedzę, zajmują się czym innym a
  &#8216;pseudonaukowcy&#8217; zajmujący się zjawiskami paranormalnymi,
  praktycznie nie mają funduszy, więc korzystają z wynalazków stworzonych do
  czegoś innego. Takie błędne koło.</p>  <p>Co chciałem powiedzieć, to
  powiedziałem. Dzięki za ciekawą wymianę zdań. :)</p>
* 9gods (2007-08-20 10:33:41): <p>hcz: <br /> Doświadczenie z telepatią
  przeprowadzał uniwersytet w Edynburgu i uznano, że istnieje możliwość
  przesyłania informacji na odległość za pomocą umysłu. </p>  <p>Nie nazwali
  tego wprost telepatią tylko dlatego, żeby uniknąć śmieszności, którą serwują
  środowiska naukowe wszystkiemu czego jeszcze nie rozumieją.</p>
* zx (2007-08-20 10:45:45): <p>O, to jeszcze podsunął mi się link. Kiedyś
  eliskiry miłości uznanoby za głupotę prawda? No, to już jest szansa na
  powstanie takiego: http://kopalniawiedzy.pl/wiadomosc_3892.html</p>
* hcz (2007-08-20 11:01:28): <p>@zx: I czego to,  Twoim zdaniem dowodzi?</p>
  <p>@9gods: Jesteś w stanie podrzucić coś więcej na ten temat? Jakiś link?</p>
* zx (2007-08-20 11:32:30): <p>Dowodzi tego, że na wszystko przyjdzie pora.
  Prędzej czy później pewnie będzie się dało udowodnić, opisać itp. część
  zjawisk paranormalnych.</p>  <p><span class="caps">IMO</span> pan Randi tylko
  za słabą reklamę sobie zrobił, bo pierwszy raz usłyszałem o tym milionie
  tutaj.</p>
* 9gods (2007-08-20 11:53:02): <p>hcz: <br /> Nie pamiętam już gdzie o tym
  czytałem, zresztą o wieku takich eksperymentach. Dlatego wogóle zapamiętałem
  akurat ten przypadek, bo rozbawiło mnie, że tak się boją słowa
  &#8222;telepatia&#8221;. Mając dowód, wciąż (bardzo naukowo zresztą :)
  obawiali się porzucić uprzedzenia, albo bali się uprzedzeń innych.</p>  <p>Tak
  na szybko teraz wyszukałem w Google, ale nie wiem czy to dotyczy tego samego
  eksperymentu o którym kiedyś czytałem.<br />
  http://findarticles.com/p/articles/mi_qn4156/is_20020804/ai_n12578524</p>
  <p>Wykorzystujemy nawet nie 10% mózgu i wciąż ewoluujemy, oczywistym jest, że
  człowiek będzie przejawiał coraz to nowe możliwości.</p>
* hcz (2007-08-20 12:00:40): <p>@zx: Niczego nie dowodzi. Coś co jest prawdziwe
  dla pewnego elementu zbioru nie musi być prawdziwe dla innych elementów.
  Równie dobrze mógłbym powiedzieć tak: kiedyś ludzie uważali że Słońce kręci
  się wokół Ziemi a teraz nikt już tak nie uważa i z pewnością ten sam los
  spotka telepatię.</p>
* zx (2007-08-20 12:37:53): <p>Nie no, ja rozumiem, że nie wszystko co człowiek
  sobie wymyśli jest/będize prawdziwe. Część na pewno się zdezaktualizuje, ale
  część zostanie. <span class="caps">IMO</span> telepatia będzie jedną z tych
  właśnie rzeczy.</p>
* hcz (2007-08-20 20:16:40): <p>@9gods: Trudno znaleźć jakieś konkrety na temat
  eksperymentu, więc trudno mi wypowiadać się na ten temat jego rzetelności. Ale
  dowód to będą mieli dopiero wtedy, kiedy wyniki okażą się powtarzalne.</p>
  <p>Uważam natomiast, że z dużą ostrożnością należy orzekać co jest
  oczywiste.</p>
* mamaT (2007-08-21 13:06:39): <p>Randi przyjmuje za oczywistość, że nie ma
  człowieka, który oleje milion dolarów. A ja myslę, że taki np Sai Baba
  (niekoniecznie muszę w niego wierzyć) może w ogóle nie być czuły na pieniądze.
  W Warszawie kilka lat temu pewna bezdomna na Dworcu Centralnym znalazła koło
  siebie paczkę z pieniędzmi i zaniosła na policję. Ktos jej podrzucił
  kilkadziesiąt tys zł, a ona ich nie chciała! Stwierdziła, że zakłóciłoby to
  jej życie &#8211; a mogła wynając lub nawet kupić sobie mieszkanko.<br />
  Można podejrzewać, że do Randiego zgłaszają się przede wszystkim chciwcy.</p>
* hcz (2007-08-21 20:42:34): <p>W przypadku Sai Baby powiedziałbym raczej że nie
  interesują go drobne. Myślę, że do Randiego zgłaszają się przede wszystkim
  ludzie, którzy nie mają wiele do stracenia.</p>
* mamaT (2007-08-22 11:14:20): <p>@hcz &#8211; myślisz, że dla <span
  class="caps">S-B</span> &#8222;bańka&#8221; &#8211; to drobne???</p>
* hcz (2007-08-22 22:55:40): <p>@mamaT: Poszukaj czegoś na jego temat w sieci.
  Dla niego milion dolarów to naprawdę drobne&#8230;</p>
