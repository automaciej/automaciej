---
date: 2008-02-26T09:47:26
tags:
- dywagacje
title: Definicja informacji
---

_Wpis ten chciałbym zadedykować mojej mamie, która kiedyś chciała porozmawać
na ten właśnie temat z rozmówcami, którzy srodze ją zawiedli. To jest ważne
pytanie i warto się nad nim zastanowić, co niniejszym czynię._

Z zawodu jestem informatykiem. Przez pięć lat regularnie chodziłem do takiego
prostokątnego budynku w którym panowie w garniturach i okularach prowadzili
długie przemówienia gęsto okraszone rysunkami prostokątów połączonych
strzałkami. <!--more-->Potem byłem w pokoju, w którym siedział nie jeden, a cały
komplet panów w garniturach i okularach, którym musiałem opowiedzieć to, co
chcieli ode mnie usłyszeć, i na koniec dostałem płaski przedmiot wykonany z
celulozy, na który jest naniesiony czarny tusz w tak sprytny sposób, że każda
osoba, której go pokażę, myśli że jestem informatykiem.

Więc na zasadzie dowodu społecznego mogę powiedzieć, że jestem.

Ale dopiero wczoraj się zorientowałem, że nie wiem, czym zajmuje się mój
zawód. Informacją, to jasne. Ale co to jest informacja?

Czy informacja to jest zapis? Na przykład zdanie napisane na kartce? No nie,
zapis nie jest tożsamy z informacją, bo to samo zdanie może być nagrane na
taśmie i chyba nikt nie ma wątpliwości, że będzie to ta sama informacja, choć
taśma magnetofonowa kartki papieru zupełnie nie przypomina.

Jest też problem przypominający [spór o
uniwersalia](http://pl.wikipedia.org/wiki/Sp%C3%B3r_o_uniwersalia), to znaczy,
problem istnienia idei. Tak często mówimy o ideach, że korci nas, żeby myśleć,
że idee istnieją w takim sensie w jakim istnieje np. stół w dużym pokoju.
(Platon mówił że tak, a Arystoteles że nie do końca, a stoicy że w ogóle nie.)

[Strona na Wikipedii](http://pl.wikipedia.org/wiki/Informacja) pozostawiła u
mnie duży niedosyt, szczególnie ze względu na to, że informacja ma tam wiele
definicji i istnieje podział na informację „obiektywną” i „subiektywną”.
Książka Davida MacKaya _Information Theory, Inference and Learning Algorithms_
jest cała poświęcona przetwarzaniu informacji, ale nigdzie nie próbuje jej
zdefiniować; zaczyna od transmisji informacji, przyjmując że informacja już
istnieje.

Postulowałbym, że o informacji nie można mówić w oderwaniu od czegoś, co może
tę informację przetwarzać. Niekoniecznie musi to być od razu _inteligencja_,
wystarczy żeby był jakiś _agent_, czyli coś co sobie jest i sobie działa, tzn.
podejmuje jakieś akcje. Agent operuje w jakimś środowisku, bez środowiska
pojęcie agenta nie ma sensu. Proponuję rozumienie podobne do [agenta w
programowaniu](http://pl.wikipedia.org/wiki/Agent), tyle że w dowolnym
środowisku, np. w rzeczywistości.

Najważniejszą rzeczą dla agenta jest przewidywanie. Co się stanie jak pójdę
tu? Co się stanie jak zrobię tamto? Jaki krok przybliży mnie do osiągnięcia
celu? Agent, który nie jest w stanie przewidywać, nie jest w stanie
(skutecznie) działać... w skrócie powiedziawszy, żaden z niego agent. Mając
już agenta i przewidywanie, mogę zaproponować definicję informacji:

**Informacja jest to coś, co pozwala przewidywać.**

Przewidywać, to znaczy być w stanie powiedzieć z góry, na przykład, „co się
stanie jeżeli zrobię to” (czy tamto).

Jeżeli mamy dwie reprezentacje (zapisy) jakichś informacji, i obydwie
informacje pozwalają przewidywać tę samą rzecz, to znaczy że jest to ta sama
informacja. Jeżeli zapis nie pozwala niczego przewidzieć, to nie ma w nim
informacji.

Co ciekawe, zapis wcale nie musi pochodzić od innego agenta. Zapis może być po
prostu zastanym elementem natury. Istotne jest to, czy zapis ten pozwoli
danemu agentowi przewidywać.

Im więcej myślę o tej definicji, tym bardziej mnie przekonuje... ale być może
w ogóle nie mam racji, albo odkryłem Amerykę w konserwie. Żeby obalić moją
propozycję, wystarczy podać przykład informacji, która _jest informacją_, a
nie pozwala niczego przewidywać. Albo coś, co pozwala przewidywać, a
informacją nie jest.

## Komentarze

* ba10 (2008-02-26 11:38:09): <p>Ostatnio trafiłem na taką definicję informacji
  i sie z nią zgadzam: &#8222; Informacja to dane, które mają znaczenie z punktu
  widzenia celu powstania i przekazania informacji. Celem zaś, dla którego
  nadawca generuje i przesyła informacje, jest wywołanie określonej zmiany w
  zachowaniu lub osądzie odbiorcy informacji&#8221;. Ot tyle.</p>
* ba10 (2008-02-26 12:04:17): <p>Aj i jeszcze &#8222;Żeby obalić moją
  propozycję, wystarczy podać przykład informacji, która jest informacją, a nie
  pozwala niczego przewidywać.&#8221; Myślę, że takie zdanie, prosto z
  przedszkola : &#8222;Ala ma kota&#8221; jest informacją (dowiadujemy się, że
  niejaka Ala posiada zwierzę kota) ale z tej inforamcaji nic nie jestesmy w
  stanie przewidzieć ( możemy sie domyślać np. że kot zjada duzo pokarmu co może
  doprowadzić Ale do bankructwa, ale nie mamy tej informacji, z której byśmy
  mogli to przewidzieć, tylko same domysły, niekoniecznie trafne).</p>
* ein (2008-02-26 12:06:30): <p>Mniej więcej sądzę to, co napisał ba10. Oprócz
  tego uważam, że informacja to jest interpretacja formy znaku. Pewien napis,
  dźwięk, obraz jest formą. Jego interpretacja to właśnie informacja.
  Interpretacja zaś to funkcja przekształcająca formę w pewien zbiór możliwych
  znaczeń.</p>
* rp (2008-02-26 12:38:58): <p>Wydaje mi się że, jeżeli by informatykę rozumieć
  jako computer science, to przestaje być jasnym, że zajmuje się ona (głównie
  lub wyłącznie) informacją.</p>
* ba10 (2008-02-26 13:11:01): <p>@rp: computer science czyli nauka o
  komputerach, a czym zajmują się komputery ? Przetwarzają informacje, a więc
  idąc tym tropem, informatyka jest nauką o metodach, technikach przetwarzania
  informacji ;)</p>
* Automaciej (2008-02-26 14:43:15): <p>@ba10: Twoją definicję informacji można
  łatwo obalić w ten sposób: powiedzmy że idziesz górską ścieżką i nagle
  słyszysz dźwięk obsuwających się kamieni. Jest to niewątpliwie
  <em>informacja</em>, i to bardzo istotna: idzie lawina. Ta informacja nie ma
  żadnego nadawcy (który by świadomie ją nadawał), i lawinie wcale nie zależy na
  zmianie Twojego zachowania.</p>  <p>Co do „Ala ma kota”, to mamy kilka
  możliwości: jeżeli jest to prawdziwa Ala, która ma prawdziwego kota, i jest to
  dla Ciebie istotne, to jest to informacja. Natomiast jeżeli jest to coś
  bezsensownego w stylu „Ala ma kota, Ala ma kota, Ala ma kota, Ala ma kota, Ala
  ma kota&#8230;”, to nie jest to żadna informacja, to jest po prostu szum.</p>
* rp (2008-02-26 15:13:30): <p>@ba10: Tak, możemy nieco ,,na siłę&#8217;&#8216;
  w ten sposób uogólnić. Ja miałem na myśli na przykład badanie złożoności
  niektórych problemów. Ale pewnie zaraz zrecznie powiesz, że te problemy
  dotyczą przetwarzania informacji :) A co w przypadku przetwarzania szumów
  (które wg Automacieja informacjami nie są)?</p>
* ein (2008-02-26 16:23:25): <p>Automaciej &#8212; to co Ty mówisz, to jest
  głębsza sprawa. Szum jest symptomem, symptomy są rodzajami znaków &#8212; mogą
  być zatem interpretowane, a więc niosą informację (choć nie mają nadawcy
  &#8212; różnią się zatem od sygnałów charakterem celowości
  &#8222;nadania&#8221; oraz istnieniem nadawcy). Niedźwiedź zinterpretuje
  inaczej szum, inaczej ty, inaczej borsuk. Kwestia sposobu odczytania znaku, w
  tym przypadku symptomu.</p>  <p>Polecam przeczytać drugi rozdział popularnej
  książki T. Milewskiego &#8222;Językoznawstwo&#8221; (<span
  class="caps">PWN</span> ją wydaje co jakiś czas). Tam jest trochę na temat
  podziału i charakteru znaków.</p>
* ba10 (2008-02-26 16:38:04): <p><code>automaciej: Tutaj nadawca są kamienie, to
  one wysyłaja informacje w postaci dżwięku (obsuwających się kamieni), a ty
  jesteś odbiorcą tej informacji i może się zmienić twoje zachowanie ( "o nie
  pójde tędy bo będzie lawina kamieni"). Nigdzie w tej definicji nie jest
  napisane że informacja musi być świadomie nadawana, wystarczy, że będzie
  zakomunikowana w sposób taki, w którym ty zrozumiesz przekaz tej informacji.
  Co do "Ala ma kota" oczywiście, że chodzi mi o konkretną informacje w której
  opisuje stan rzeczywisty, że Ala posiada kota, a nie o jakiś bełkot , który
  nazywasz szumem. A czy pisząc "szum" masz na myśli "szum informacyjny" ?
  </code>rp: Tak, uogólnienie, ale jest to łatwa, prosta i przyjemna
  &#8222;definicja&#8221;, a badania o których piszesz zawierają się w
  &#8222;metodach, technikach przetwarzania informacji&#8221; ;)</p>
* jacek (2008-02-26 18:09:08): <p>Zupełnie mi się, Maćko, Twoja definicja nie
  podoba. To jakieś połączenie utylitaryzmu i subiektywizmu (nie lubię obu). Na
  dodatek zależne od czasu.</p>  <p>&#8222;Dnia X w losowaniu Dużego Lotka
  wypadły numery&#8230;&#8221;<br /> Czy to jest informacja?<br /> A: Nie, nie
  gram w totolotka.<br /> B w dniu X+1: Tak, zaraz sprawdzę mój kupon.<br /> B w
  dniu X+100: Nie.<br /> C w dniu X+100:Tak, buduję sobie statystyki
  losowań.</p>  <p>Czyli w zasadzie informacji nie ma. X ani nie jest
  informacją, ani nawet nie ma atrybutu &#8222;bycia informacją&#8221;.
  &#8222;Jest informacją&#8221; staje się w tym momencie po prostu relacją
  &#8211; między X, a odbiorcą X-a, w jakimś kontekście na dodatek.</p>
  <p>&#8222;Czy ta informacja ma dla pana jakąś wartość?&#8221;<br /> Dla
  większości ludzi to pytanie jest zrozumiałe i sensowne. Gdyby przyjąć wwym.
  definicję &#8211; to pytanie, to jakiś bełkot.<br /> Wydaje mi się, że nie ma
  sensu tworzyć definicji zupełnie niezgodnych ze zdrowym rozsądkiem.</p>
* Automaciej (2008-02-27 09:17:30): <p>@ba10: Przeczytaj uważnie definicję,
  którą napisałeś. Jest tam wyraźna mowa o nadawcy i jego celach (zwróć uwagę,
  że jest tam użyty spójnik „i”).</p>    <p>@jacek: Wydaje mi się że ta
  definicja jest jak najbardziej zgodna ze zdrowym rozsądkiem. Pytania z
  wartością informacji nie bardzo rozumiem, bo <em>wartość</em> czegoś jest
  pojęciem bardziej psychologicznym.</p>    <p>Najmniejszą jednostką informacji
  jest bit. Czym jest bit? Bitem może być żarówka zapalona albo zgaszona, bitem
  mogą być drzwi otwarte albo zamknięte, bitem może być cokolwiek. Teraz, jak
  odróżnić żarówkę która jest bitem od żarówki, która nim nie jest? Czy masz
  jakąś lepszą propozycję niż moja?</p>    <p>Możesz też podejść do tej
  definicji z pozycji stricte shannonowskiej, odrzucając pojęcie agenta i
  płynący z tego utylitaryzm. Możesz używać tylko terminów których się tam używa
  -- też będzie działać. „Przewidywanie” możesz rozumieć jako „obliczanie
  prawdopodobieństwa a'priori”.</p>
* ba10 (2008-02-27 15:12:59): <p>@Automaciej: ein dobrze napisał o szumie,
  symptomie i znakach i jest to dobre uzupełnienie definicji i głębsze
  spojrzenie w przykład, który podałeś ( tak naprawde nie jest taki prosty jakby
  się mogło na początku wydawać).<br /> Druga sprawa , chcę się odnieść do
  Twojej definicji. &#8222;Informacja jest to coś, co pozwala
  przewidywać.Przewidywać, to znaczy być w stanie powiedzieć z góry, na
  przykład, „co się stanie jeżeli zrobię to” (czy tamto).&#8221; Moim zdaniem w
  informatyce nie ma czegoś takiego jak przewidzieć. Przewidywać to mogą wróźki,
  szklane kule.  Tu można by zamienić np. na słowo prognozować, które brzmi
  lepiej ale to nie to. Słowo które powinno się znajdować w tym miejscu to
  &#8222;interpretować&#8221;. Interpretujesz informacje i na jej podstawie
  podejmujesz działanie lub nie. Dobra wracam do pracy ;)</p>
* Automaciej (2008-02-28 10:13:29): <p>@ba10: Nie, ja nie chcę się bawić w
  „interpretowanie” w definicjach. Przez przewidywanie rozumiem tutaj obliczanie
  prawdopodobieństwa a&#8217;priori danego zdarzenia.</p>
* Automaciej (2008-02-28 10:17:26): <p>@jacek: Odpowiadając na to co pisałeś w
  tamtym wątku; napisałeś, że informacja istnieje niezależnie od tego czy ktoś
  na nią patrzy, czy nie. Tutaj się z Tobą nie zgadzam.</p>  <p>Weź taki
  przykład: Na budynku jest zainstalowana fotokomórka, która automatycznie
  zapala światło po zmroku. Z informatycznego punktu widzenia, fotokomórka
  przekazuje jeden bit informacji do układu zapalającego żarówkę. <em>Gdzie</em>
  jest ten bit?</p>
* jacek (2008-02-28 11:17:12): <p>@Maciej: Ja tu widzę całkiem dużo informacji:
  &#8222;w chwili T zrobiło się ciemno&#8221;, &#8222;zareagowała na to
  fotokomórka&#8221;, &#8222;fk wysłała sygnał&#8221;, &#8222;sygnał dotarł do
  UZŻ&#8221;, &#8222;układ włączył żarówkę&#8221;, &#8222;żarówka się
  zapaliła&#8221;...</p>  <p>Ja jestem bliski poglądu &#8222;wszystko jest
  informacją&#8221;. Również idee. Wtedy taka  nieodebrana informacja istnieje
  sobie w obiektywnej Rzeczywistości. I być może zostanie kiedyś odebrana.</p>
  <p>Weżmy latarnię morską. Wg mnie ona wysyła informację. Informację, która
  zostaje odebrana tylko czasami.</p>  <p>Zastanawiałem się nad definicją, ale
  chyba przy moich poglądach definiowanie informacji nie miałoby sensu.
  Informacją byłoby właściwie wszystko co niematerialne. A materia &#8211;
  generatorem nieskończonej ilości nowej informacji &#8211; każdy stan układu
  jest informacją, każda zmiana stanu jest informacją, ale brak tej zmiany w
  czasie &#8211; to także informacja.</p>  <p>Do niczego użytecznego to nie
  prowadzi. Co najwyżej do polemicznej obrony mojego ogromnego zbioru
  Informacji, przed obcięciem do jakiegoś małego skrawka ;)</p>  <p>Swoją drogą,
  to nasze poglądy można by pogodzić &#8211; dodając Boga, który widzi
  wszystko.</p>
* Automaciej (2008-02-29 08:58:53): <p>@Jacek: Pojęcie informacji pojawia się
  dopiero w Twoim umyśle, kiedy analizujesz układ fotokomórka-żarówka.
  Informacja to jest abstrakcyjne pojęcie, które jest narzędziem do analizy
  tego, co się tam odbywa. Dopóki tam nie przyszedłeś, były po prostu fotony
  padające na fotokomórkę, potem elektrony płynące miedzianym drutem do żarówki
  i tak dalej. Kiedy na to patrzysz, o to też są tam tylko fotony i elektrony (i
  inne). Informacji jako takiej tam nie ma.</p>  <p>Skoro twierdzisz, że materia
  jest generatorem informacji, weźmy jakiś prosty układ, powiedzmy&#8230;
  wyobraźmy sobie świat w którym jest tylko jeden jedyny atom wodoru w
  nieskończonej próżni. Ile bitów informacji generuje ten atom?</p>
* Matematyk (2008-08-31 01:33:14): <p>Po zapoznaniu się z ostatnim przykładem
  należy zadać sobie pytanie : Czy brak informacji też jest informacją ? (Czyżby
  kolejne Prawo Murph&#8217;ego ?) :-) </p>  <p>Proponuję przyjąć definicję typu
  projektującego (patrz: Wikipedia &#8211; Definicja projektująca jest to
  definicja, która wprowadza do danego języka nowy wyraz (zwrot) )<br />
  definicją pozostaje projektującą tylko do momentu aż zostanie przyjęta przez
  jakąś grupę ludzi (np. wspólnotę uczonych). Od tego momentu jest ona definicją
  sprawozdawczą.</p>  <p>Większość terminów jakimi posługują się nauki
  wprowadzonych zostało drogą definicji projektujących. Przykładowo metr jako
  jedna tysięczna kilometra czy prędkość jako iloraz drogi i czasu. Dziś, gdy
  terminy te funkcjonują w nauce, definicje te mają charakter
  sprawozdawczych.<br /> REASUMUJĄC: <br /> Informacja to zjawisko wymierne
  mierzone jednostkami zwanymi bitami. Bit &#8211; <br /> jest to ilość
  informacji, jaka odpowiada zajściu jednego z dwóch przeciwnych zdarzeń, gdy
  logarytm przy podstawie 2 odwrotności prawdopodobieństwa tego zdarzenia jest
  równy 1.</p>
* XzonX (2008-09-08 10:36:39): <p>informacja pozwala nam przewidzieć następstwa
  naszych decyzji, bądz poczynać. Mysle, że to najprostsza, a zaraz najbardziej
  treściwa definicja informacji, którą ciężko zdefiniowac z racji tego, iż jest
  dość szerokim pojęciem ! <br /> pozdrawiam ! :]</p>
* Max2 (2008-10-12 13:06:43): <p>Twoja Definicja Informcacja niepodoba mi sie
  poniewaz jest zabardzo rozbudowana.Moim zdaniem powinna byc krótko i na temat
  a nie rozpisywac cuda niewidy.</p>
* pAWCIO (2008-10-27 23:47:19): <p>DO mATEMATYKA &#8211; szukalem definicji bitu
  tzn znalem ja w tablicach matematycznych mojej babci i swego czasu poswiecilem
  troche czasu na jej analize. Jest to bardzo precyzyjna i poprawna definicja
  jednostki informacji jaka jest bit. co za tym idzie mozna za jej pomoca
  zdefinowac informacje w taki wlasnie sposob. zgadzam sie w 100 proc. dla
  niedowiarkow dodam ze logarytmiczny zapis bitu &#8222;dziala&#8221; czyli
  wyliczajac prawdobodobienstwo i kolejno wstawiajac je do logarytmu wszystko
  sie zgadza.</p>  <p>pozdrawiam</p>
* fizyk (2008-11-07 21:21:24): <p>Przeczytałem gdzieś, że &#8222;informacja jest
  czynnikiem <span class="caps">NIEMATERIALNYM</span> porządkującym materię lub
  energię&#8221;. Definicja kiepska &#8211; dla fizyka materia i energia to
  jedno, ale podoba mi się ta niematerialność. Szukam dobrego pytania np.
  &#8222;Jak powstaje informacja?&#8221; albo &#8222;Czy informacja może być
  tworem materii nieożywionej?&#8221; To, że jej zapis może być przetwarzany
  przez maszyny, to oczywiste, ale czy maszyny mogą ją tworzyć? <br /> Swoją
  drogą, tworzenie informacji to fantastyczne przeżycie. We wczesnym
  dzieciństwie &#8222;wymyśliłem&#8221; dzielenie pisemne. Po prostu musiałem
  odrobić zadanie domowe a wcześniej nikt mi nie wytłumaczył jak to się robi.
  Odkryłem to sam i wierzcie mi, pamiętam to do dzisiaj, choc zgadzam się, że to
  nic wielkiego. Ale od tej pory wolę &#8222;wymyśleć&#8221; swoje rozwiązanie,
  niż się go nauczyć, choćby i z najlepszych książek.</p>
* fizyk (2008-11-07 21:44:18): <p>PS.<br /> &#8222;Informacja to zjawisko
  wymierne mierzone jednostkami zwanymi bitami.&#8221; Bit – jest to ilość
  informacji itd. &#8211; tak zgrabnie definiuje Matematyk.<br /> &#8222;Masa to
  cecha materi mierzona w jednostkach zwanych kilogramami&#8221; Kilogram to
  kawałek żelastwa w pewnym miasteczku pod Paryżem. <br /> Tylko, co dalej?</p>
* Matematyk (2008-11-23 15:12:49): <p>Do &#8222;fizyka&#8221; &#8211; a dalej to
  już tylko Kubit (Qubit)  — najmniejsza i niepodzielna jednostka informacji
  kwantowej . Może spróbujesz zdefiniować informację od tej strony ?</p>
* Ekonomista (2009-10-01 17:30:48): <p>Informacja jest to każda wiadomość
  tworząca wiedzę, odzwierciedlająca procesy i zdarzenia zachodzące w
  otoczeniu.</p>
* Matematyk (2009-10-01 22:30:00): <p>Twoje podejście to połączenie
  definicji:<br /> •   W. Flakiewicz określa informację jako: „... czynnik,
  który zwiększa naszą wiedzę o otaczającej nas rzeczywistości”. <br /> •
  Tsitchizris i Lochovsky definiują informację jako „przyrost wiedzy, który może
  być uzyskany na podstawie danych”</p>  <p>Pozostaje tylko ustalić
  (zdefiniować) co to jest:<br /> Wiadomość<br /> Wiedza <br /> Procesy<br />
  Zdarzenia <br /> Otoczenie</p>  <p>Jak widać "zdania uczonych" były , są i
  będą podzielone i chyba tutaj dyskusja toczy się aby podać najbardziej prostą
  (najmniej kontrowersyjną) definicję. <br /> twierdzi się często, że
  najbardziej precyzyjna definicja, pochodzi z teorii informacji, która
  podchodzi do informacji jako do miary "niepewności" zajścia pewnego zdarzenia
  (otrzymania określonego wyniku pomiaru, wyemitowania określonej "wiadomości w
  formie: energi-masy, zmiany stanu" przez źródło) spośród skończonego zbioru
  zdarzeń możliwych. <br /> Ale chyba (ze względu na jej interdyscyplinarny
  charakter) nie uda się podać definicji będącej jednocześnie "zupełną i
  niesprzeczną-niekontrowersyjną" tego POJĘCIA. <br /> Pojęcie graniczne albo
  termin graniczny (nazwa zdefiniowana przez Petera Ungera) - jest to pojęcie
  określające rzecz, której nie ma. Mimo to, takie pojęcia są użyteczne w naszej
  praktyce językowej dla ułatwienia komunikowania się.</p>
* Jahu (2009-11-22 23:55:55): <p>Przecie zdanie "Ala ma kota" pozwala nam
  przewidywać! Jako agent przewiduje że jak pójdę do Ali to spotkam kota!
  Natomiast jeśli "Ala nie ma kota" to przewiduje że go tam nie spotkam, ale za
  to mogę spotkać coś innego (poza samą Alą rzecz jasna) czy się mylę?</p>
* Matematyk (2009-11-26 21:26:13): <p>Możesz się mylić. Jeżeli nie zdefiniujesz
  co to jest kot :-). Bo np. słownik frazeologiczny - tu cyt. - mieć kota<br />
  być niezrównoważonym psychicznie, robić coś niezgodnie z oczekiwaniami:<br />
  •Jeśli myślisz, że dam Ci tyle pieniędzy, to masz kota.<br /> •Co on w niej
  widzi, chyba ma kota.<br /> mieć pasję, hobby:<br /> Mój mąż ma kota na
  punkcie samochodów.<br /> i dajej - co znaczy nam ??? tylko tym co znają
  j.polski i jeszcze na dodatek umieją czytać ze zrozumieniem itd. itd.</p>
* lola (2010-02-12 20:17:54): <p>co to jest informacja techniczna??</p>
* geo (2010-09-15 11:55:06): <p>Informacji nie da się zdefiniować - to pojęcie
  pierwotne. Sama definicja jest informacją, a nie można definiować nowego
  obiektu nim samym, bo wyjdzie masło maślane. Mozna jedynie stworzyć definicje
  dla konkretnych zastosowań: fizyka, informatyka. Ale nigdy nie będą to
  definicje ogólne i dotyczącej samej informacji, która przecież nie jest
  obiektem istniejącym materialnie - to raczej efekt działania naszego mózgu,
  wnioskowania, inteligencji, itp. Zatem wszystkie podane przez was definicje są
  po prostu do bani.</p>
* mnemos (2010-09-29 00:44:04): <p>Ostatnio wpadłem na taki podział:</p>  <p>a)
  dane<br /> b) informacja<br /> c) wiedza</p>  <p>znaczy: </p>  <p>ad. a)
  dźwięk spadających kamieni to dane, nie mają celu, nie mają odbiorcy. Są
  faktem, czymś czemu nie można powiedzieć "nie". Kamienie spadają i kropka. <br
  /> ad. b) informacją w tym przypadku będzie moja interpretacja (wysyłam sam do
  siebie informację w określonym celu) tego faktu która doprowadzi do zmiany
  mojego postępowania. <br /> ad. c) wiedza lub kontekst w którym pozostaje
  informacja. z informacji które mam od innych i z własnego doświadczenia wiem
  że w tym rejonie schodzą lawiny. Mogę przewidzieć że jak się zbliżę to zacznie
  się lawina. </p>  <p>"Ala ma kota" to dana. "Ala ma kota. Ala ma kota. Ala ma
  kota. Ala ma kota. Ala ma kota." to też dana. Jako twórca informacji, muszę
  zebrać dane, zinterpretować je, odrzucić szum. "Ala ma kota" nie ma nadawcy,
  odbiorcy, i nie wpływa na moje zachowanie. Dopiero jej interpretacja (dana: ja
  mam alergię + dana: Ala ma kota) może prowadzić do zmiany zachowania. </p>
  <p>Dana ani informacja nie jest powiązana z inteligencją. Informacje (i to
  wartościowe) mogą być tworzone przez systemy informatyczne. Dopiero wiedza
  wymaga inteligencji. Komputer nie "wie" że "mogą" schodzić lawiny. On może
  obliczyć jakie jest prawdopodobieństwo że lawina zejdzie, czyli stworzy
  informację.</p>  <p>Czyli wiedza jest pojęciem najbardziej abstrakcyjnym
  przypisanym bytom inteligentnym (btw. czy kozica, która wie że tu schodzą
  lawiny jest inteligentna?)</p>  <p>W systemach informatycznych zastępuję
  wiedzę pojęciem kontekstu w którym egzystuje informacja. Informacja potrzebuje
  kontekstu bo nie jest wyizolowana (w przeciwieństwie do danej) tylko tworzy
  wiedzę wraz z innymi informacjami.</p>
* Artur Golwiej (2010-09-29 20:04:33): <p>Moim zdaniem informacja to różnica
  między śwaidomością, a nieświadomością.</p>
* Matematyk (2010-12-30 09:54:22): <p>Do Artura G.<br /> Tak definiując
  ograniczasz pojęcie do istot posiadających świadomość. A np. rośliny w
  określonych sytuacjach też w jakiś sposób pobierają informację z otoczenia i
  reagują na ne nie wspominając o oddziaływaniach ciał w polach grawitacji,
  elektromagnetycznych, jądrowych itd. itd. Pomiędzy dwoma  oddziaływującymi
  kwarkami też musiało dojść do wymiany informacji o wzajemnym położeniu . Tak
  więc postulat założyciela tego tematu Automacieja "że o informacji nie można
  mówić w oderwaniu od czegoś" JEST moim zdaniem JAK NAJBARDZIEJ SŁUSZNY.</p>
* markko-san (2012-03-01 14:36:37): <p>Wydaję mi się, że informacja jest
  bezpośrednio związana z materią tj. tylko materia może powodować informację.
  Wg mnie informacja to zmiana stanu materii, spowodowana stanem lub zmianą
  stanu innej materii (stan materii rozumiem jako np. umiejscowienie w
  przestrzeni, właściwości fizyczne).</p>
* fizyk (2012-03-16 23:49:27): <p>czy przez materię należy rozumieć to wszystko
  co ma niezerową energię ?</p>
* filozof (2012-03-16 23:51:49): <p>Markko- San<br /> Cała ta dyskusja to
  właśnie doprecyzowanie pojęcia "powodować"</p>
* markko-san (2012-04-02 21:16:53): <p>Po pewnym przemyśleniu informację
  zdefiniowałbym trochę inaczej, tj. jako zmianę stanu materii, spowodowaną
  zaobserwowanym stanem lub zmianą stanu innej materii.<br /> fizyk, tak mi się
  wydaję.</p>
* fizyk (2012-04-24 23:08:10): <p>ponawiam pytanie , czy przez materię rozumiesz
  wszystko co ma niezerową energię ? np. fotony</p>
* mamaT (2012-08-25 09:31:07): <p>Dziękuję za dedykację; co prawda po czterech
  latach - ale ją znalazłam; mój głód dyskusji n.t. informacji został częściowo
  złagodzony :-)</p>
* mamaT (2012-08-25 10:06:20): <p>po przemyśleniu: jestem magistrem sztuki. Ale
  co to jest sztuka? Jestem magistrem nie-wiadomo-czego?</p>
* do_mamaT (2012-09-04 14:52:27): <p>http://witamy-w-polsce.pl/1838/Magister+sztuki</p>
