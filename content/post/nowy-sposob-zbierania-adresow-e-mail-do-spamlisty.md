+++
# vim:set nosmartindent nocindent ft=markdown:
date = "2006-08-27T15:49:15"
title = "Nowy sposób zbierania adresów e-mail do spamlisty"
tags = [ "raptularz", "informatyka" ]

+++
Niadawno założyłem na Google Groups listę mailingową studentów mojej uczelni.
Grupa jest pisana w języku polskim i jest na niej bardzo niewielki ruch.

<!--more-->

Wczoraj ktoś wysłał na tę listę taki oto e-mail:

> From: Diana I love you  
Reply-To: (...)@googlegroups.com  
To: Wyższa Szkoła Informatyki Stosowanej i Zarządzania
&lt;(...)@googlegroups.com&gt;  
Subject: hi  
Date: Sat, 26 Aug 2006 03:59:54 -0700 (12:59 CEST)  
Mailer: G2/0.2  
  
hi I am new in this group

Osoba ta, a może raczej _bot_ ten, faktycznie zapisał się na grupę. Albo
został na tę grupę zapisany przez człowieka. Prawdopodobnie po to, żeby
odczytać z niej adresy e-mail zapisanych osób.

Zwykły użytkownik grupy nie może odczytać adresów osób na nią zapisanych —
może zrobić to tylko jej administrator. Nie może on również automatycznie
odczytywać adresów e-mail z archiwum grupy, ponieważ Google, zanim pokaże te
adresy, sprawdza, czy ma do czynienia z człowiekiem, prosząc go o wpisanie
pokrzywionych literek z obrazka.

Można jednak zrobić coś automatycznie. Można wysłać na grupę post i liczyć że
ktoś odpowie. A świeże i soczyste adresy wszystkich osób które odpowiedzą,
trafiają do skrzynki bota w nienaruszonej formie. Nie pozostaje nic innego,
tylko dopisać je do spamlisty.

## Komentarze

* GiM (2006-08-27 15:51:41): <p>hmm dlatego ja jak zakładałem grupę, to
  umożliwiłem tylko jednej osobie (oprócz mnie) zatwierdzanie osób do grupy</p>
* Crash (2006-08-27 18:40:38): <p>afair można ustawić zatwierdzanie nowych
  członków przez moderatora (moderatorów) zamiast automatycznego zapisywania
  się.  <br /> <br />A btw niedługo nawet po otworzeniu lodówki będziemy
  zasypywani spamem..</p>
