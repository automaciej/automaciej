+++
# vim:set nosmartindent nocindent ft=markdown:
date = "2009-02-03T10:10:23"
draft = false
title = "The Amaz!ng Meeting w Londynie"
+++

JREF, czyli James Randi Educational Foundation
[ogłosiła](http://www.randi.org/site/index.php/swift-blog/419-two-big-tam-news-items.html)
europejską edycję The Amaz!ng Meeting. Odbędzie się ona 3-4 października 2009
i będzie gościć mówców przede wszystkim z Wielkiej Brytanii.  Lista mówców nie
została jeszcze ogłoszona, ale organizatorzy zapewniają że mają kilka dużych
nazwisk.

Natomiast 25 lutego zaczynają się rejestracje na TAM7 w Vegas. Mówić będą
między innymi Adam Savage, który nie wymaga chyba przedstawiania, i Bill
Prady, producent serialu _The Big Bang Theory_.

<!--more-->

James Randi tymczasem zaczął, jak on to sam nazwał, serię tyrad na swoim kanale
na YouTube. [Pierwsza
tyrada](http://ie.youtube.com/watch?v=o4ISmhwE1aY&feature=channel_page) dotyczy
problemów z językiem; pod koniec Randi wyraża nadzieję że słuchacze będą czuli
się porządnie zrugani.

![Dobry ranek, dzień lub wieczór, z którymkolwiek przypadkiem mamy do
czynienia!](http://i4.ytimg.com/vi/o4ISmhwE1aY/default.jpg)

Acha, można komentować! Oraz krytykować! Na wszelki sprawdziłem, czy były jakieś
negatywne komentarze. Gdyby ich nie było, znaczyłoby to że na kanale występuje
cenzura. Znalazłem: „Randi, jestem wielkim fanem twoich demaskacji, ale nie
zgadzam się z większością tego video. To jest bezsensowne czepianie się.” Są też
inne krytyczne, bardziej specyficzne komentarze: „Uczę angielskiego studentów
pierwszych lat, i złe pisanie znam aż za dobrze. Ale nie jest rozwiązaniem
kazanie studentom zmienić ich mowę potoczną: nawet jeżeli ktoś przestanie mówić
«like», nie sprawi to że jego argumentacja będzie bardziej wnikliwa czy
wyrafinowana, ani nawet zrozumiała. Rozwiązaniem jest to, żeby zrozumieli że
mowa i pismo różnią się, oraz zapewnianie im kontaktu z dobrą prozą.”
