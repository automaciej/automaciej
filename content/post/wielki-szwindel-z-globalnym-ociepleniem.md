+++
# vim:set nosmartindent nocindent ft=markdown:
date = "2009-02-07T20:37:51"
draft = false
title = "Wielki szwindel z globalnym ociepleniem"
+++
Al Gore pokazywał kiedyś taki ładny
[wykres](http://kintespace.com/bitmaps/blog_inconvenient_truth.jpg), na którym
dwie krzywe, czerwona i niebieska, wykazywały niesłychanie bliską korelację.
Czerwona kreska reprezentowała stężenie dwutlenku węgla w atmosferze, a
niebieska - średnią temperaturę. (W stopniach Fahrenheita oczywiście, bo
Amerykanie nie zaadaptowali jeszcze nowoczesnej idei systemu metrycznego, ale
zostawię ten temat na inną okazję.) Korelacja wyglądała tak przekonująco, że
została wzięta za wynikanie. Na wykresie w skali 650 tysięcy lat nie widać, że
jedna z krzywych jest opóźniona w stosunku do drugiej o jakieś 800 lat. Tyle,
że na tym wykresie te 800 lat to dość krótki okres czasu i przesunięcia po
prostu nie widać.

To pytanie nasuwa się samo: która krzywa jest pierwsza, temperatura czy
dwutlenek węgla? Odpowiedź: temperatura!1

Temat znałem już wcześniej, najpierw zaskoczył mnie na sesji Q&amp;A na TAM6,
kiedy Penn i Teller zostali zapytani, co uważają na temat globalnego ocieplenia.
Potem obejrzałem [odcinek](http://www.tv.com/penn-and-teller-
bullsh!/environmental-hysteria/episode/238642/summary.html) programu
_Bullshit!_, który bardziej ogólnie traktował o ruchu Greenpeace. A dzisiaj
zobaczyłem to: [wielki szwindel z globalnym
ociepleniem](http://video.google.com/videosearch?q=global+warming+swindle&emb=0&aq=f#).
Program trwa 73 minuty, więc dla niecierpliwych sporządzam krótką listę
przedstawianych opinii2:

  * Średnie temperatury rosły, kiedy przemysł emitował stosunkowo mało dwutlenku
    węgla
  * Od roku 1940 do 1975, kiedy przemysł emitował dużo dwutlenku węgla,
    następowało globalne _ochłodzenie_ klimatu i w mediach mówiło się o nowej
    epoce lodowcowej
  * Ktoś zasugerował, że dalszemu ochłodzeniu mogłaby zapobiec emisja dwutlenku
    węgla. Wypowiedź zakończył frazą „ale w sumie to nie wiem...”
  * Temperatura rośnie dopiero od roku 1975
  * Co jest normalne, bo klimat Ziemi zmieniał się zawsze
  * Poziom dwutlenku węgla w atmosferze wynika z temperatury, a nie odwrotnie
  * Oceany absorbują dwutlenek węgla kiedy są chłodniejsze, a wypuszczają go
    kiedy są cieplejsze
  * Przemysłowa emisja dwutlenku węgla do atmosfery jest malutka, kiedy porówna
    się ją z emisją dwutlenku węgla która występuje w przyrodzie
  * Jeżeli to gazy cieplarniane są odpowiedzialne za ocieplenie, to największy
    wzrost temperatury powinien być obserwowany w troposferze. A nie jest.
  * Margaret Thatcher chciała budować elektrownie atomowe z powodów politycznych
    - żeby uniezależnić UK od ropy naftowej. Redukcja emisji dwutlenku węgla
      nawinęła się pod rękę jako dodatkowy argument, trzeba to było tylko
      wykazać.
  * Brytyjska akademia nauk dostała kasę, żeby to naukowo udowodnić. No
    i udowadniała.
  * Ale i tak rzeczywistość bierze górę, bo w tej chwili wśród naukowców
    zajmujących się klimatem rośnie przekonanie że zmiany w klimacie są
    powodowane przez zupełnie inny czynnik
  * Czynnik ten można zobaczyć gołym okiem w bezchmurny dzień, zadzierając głowę
    do góry - wygląda on jak bardzo jasno świecąca żółta kulka
  * Liczba plam na kulce jest ściśle skorelowana z temperaturą
  * Tyle, że tę temperaturę wyprzedza
  * I właśnie dlatego nie ma żadnego powodu żeby Afrykańczycy musieli zasilać
    szpitale bateriami słonecznymi
  * Baterie słoneczne dają tyle energii, że co prawda można włączyć żarówkę albo
    lodówkę, ale nie naraz
  * Kraje trzeciego świata potrzebują taniej elektryczności, żeby móc się
    rozwijać

Jedna rzecz, której mi w tym programie brakowało, to wypowiedzi ze strony osób
przekonanych o tym, że globalne ocieplenie jest dziełem człowieka. Chciałbym
zobaczyć, jakie odpowiedzi mają na pytania dotyczące aktywności słońca.

Teoria mówiąca że formowanie chmur jest zależne od promieniowania słonecznego
jakoś mnie nie przekonuje. Może to jest to, może coś zupełnie innego.

Twórca filmu, Durkin, ma dość niewyparzoną gębę. Kiedy dostał e-mail od
Armanda Leroi'a w którym Armand przyjrzał się danym użytym w filmie i
pokazywał, że prawdopodobnie są nierzetelne. Durkin odpowiedział [jedną,
niezbyt wybredną
linijką](http://ocean.mit.edu/~cwunsch/papersonline/durkinemails.htm).

Klimat się zmienia, z termometrem nie ma co dyskutować. Ale na ile te zmiany
są dziełem człowieka, nie wiem. Być może. Ale twierdzenie, że człowiek może
wpłynąć na coś tak wielkiego jak klimat planety, trochę mi pachnie
megalomanią. Czekam, co będzie dalej.

1 Według twórcy filmu. Te dane były kwestionowane.

2 Dla ciekawych, na Wikipedii jest całkiem długi artykuł o [tym
programie](http://en.wikipedia.org/wiki/The_Great_Global_Warming_Swindle).

# Komentarze

* Piotr Konieczny (2009-02-07 21:22:53): <p>&#8222;Baterie słoneczne dają tyle
  energii, że co prawda można włączyć żarówkę albo lodówkę, ale nie naraz&#8221;
  &#8212; to chyba trochę naciągane stwierdzenie&#8230; ;-)</p>
* GiM (2009-02-07 21:52:37): <p>Zdaje się, że już od jakiegoś czasu panuje
  pogląd, że wpływ człowieka na globalne ocieplenie to mit, jeśli do kogoś to
  jeszcze nie dotarło, to żyje w jakimś innym świecie.<br /> Tak btw, na
  wikipedii jest taki komputerowa wersja takiego ładnego obrazka (ja go
  widziałem jakiś czas temu w formie rysowanej bodajże):
  http://en.wikipedia.org/wiki/File:Carbon_Dioxide_400kyr.png</p>
* GiM (2009-02-07 21:59:01): <p>Ech przepraszam, to nie ten rysunek o który mi
  chodziło.<br /> Ten o który mi chodziło pokazywał, że wcale jakiegoś
  znaczącego skoku nie było. (Teraz zresztą dopiero zobaczyłem, że rysunek
  pochodzi z global warming art, czyżby byli subiektywni? nie, to przecież
  niemożliwe)</p>
* Czajna (2009-02-08 00:45:51): <p>Jeszcze tylko &#8222;argumentu&#8221; z
  wulkanami brakuje&#8230;</p>  <p>Zamiast oglądać w sieci filmiki nagrane przez
  nie wiadomo kogo proponuję poczytać np.:</p>
  <p>http://www.nature.com/nature/journal/v443/n7108/abs/nature05072.html
  &#8211; Variations in solar luminosity and their effect on the Earth&#8217;s
  climate.<br /> czy też:</p>  <p>http://ams.allenpress.com/archive/1520-0477/89
  /9/pdf/i1520-0477-89-9-1325.pdf &#8211; The Myth of the 1970s Global Cooling
  Scientific Consensus</p>  <p>albo (gdyby argument z wulkanami jednak się
  pojawił):</p>
  <p>http://www.springerlink.com/content/631t022372116213/fulltext.pdf</p>
  <p>To co prawda nie wystarczy jeszcze, żeby zdemaskować wszystkie kłamstwa i
  manipulacje z tego filmu, które wymieniłeś, ale powinno chociaż zasiać
  wątpliwość, co do jego wiarygodności. Jeśli to jednak nie wystarczy, to
  zastanów się np., czy przypadkiem nie jest tak, że nieantropogeniczna emisja
  CO2 jest równoważona przez nieantropogeniczne pochłanianie tegoż CO2. I czy
  nie jest tak, że spalając węgiel, ropę itp. zakłóciliśmy naturalny cykl,
  uwalniając w krótkim czasie do atmosfery całe mnóstwo CO2, którego normalnie w
  obiegu by nie było&#8230;</p>
* Chris Trynkiewicz (2009-02-08 01:31:02): <p>Globalne ocieplenie nie polega na
  samym wydzielaniu dwutlenku wegla.<br /> Wez porownaj kolejne zimy za oknem i
  sie zastanow, czy klimat sie nie ociepla&#8230; Osobiscie kojarze sniegi na
  Wszystkich Swietych, natomiast bodaj w ubieglym roku pierwszy wiekszy snieg
  spadl w styczniu.<br /> Szwinedl. heh :/</p>
* Automaciej (2009-02-08 01:45:44): <p>Chris, mam wrażenie że nie przeczytałeś
  wpisu.</p>
* Chris Trynkiewicz (2009-02-08 01:46:59): <p>Masz mylne wrazenie.</p>
* Automaciej (2009-02-08 01:49:19): <p>W takim razie musiałem źle zrozumieć Twój
  komentarz. Czy możesz napisać to samo innymi słowami, żeby był jaśniej?</p>
* Chris Trynkiewicz (2009-02-08 01:55:15): <p>Ciezko jasniej&#8230; Pierwsze
  zdanie jest oderwane od drugiego w moim komentarzu.<br /> Biega o to, ze nie
  sam dwutlenek wegla sie sklada na efekt cieplarniany.<br /> Rowniez o to, ze
  efekty sa widoczne golym okiem na przestrzeni lat.<br /> Podsumowujac, ten
  film to wielki szwindel.</p>
* Automaciej (2009-02-08 02:01:10): <p>Skąd wiesz, że B jest efektem A? Bo jest
  korelacja? Bo A było pierwsze? Bo przyłapałeś A na powodowaniu B? Pisząc
  „efekty są widoczne&#8230;” rozumujesz w taki sam sposób jak twórcy filmu.</p>
* Chris Trynkiewicz (2009-02-08 02:01:55): <p>Chyba sie nie dogadamy</p>
* Automaciej (2009-02-08 02:02:39): <p>No co się stroszysz, proste pytanie
  zadałem.</p>
* może tak może nie (2009-02-08 02:47:17): <p>To chyba nie do końca tak Maćku.
  Ja również uległem tej prawicowej pseudonaukowej propagandzie, ale w końcu
  przejrzałem na oczy i posypałem głowę popiołem. Zdanie które się tu często
  powtarza, czyli &#8222;środowisko naukowe jest tu podzielone&#8221; znaczy
  mniej więcej tyle, że 99% klimatologów obwinia tu człowieka a 1% nie, przy
  czym ten 1 okazuje się profesorem nie klimatologii a ekonomii. Oczywiście w
  telewizji gości zawsze ten 1%. Oczywiście masz racje i warto się samemu nad
  tym zastanowić, ale racje mają i twoi oponenci, karcąc Cie za zbyt ufne oko w
  stronę kontestatorów globalnego ocieplenia. Myślę, że warto poczytać choćby
  bloga http://doskonaleszare.blox.pl/html gdzie autor ośmiesza takie argumenty
  jakie wypunktowałeś z filmu, pokazując siłę naukowych dowodów. Na dzień
  dzisiejszy chyba najbardziej racjonalnym stanowiskiem jest zastanawiać się czy
  aby klimatolodzy mają racje, ale raczej się do tych wątpliwości nie przyznawać
  :)</p>
* Automaciej (2009-02-08 03:06:37): <p>„Nie do końca tak Maćku”, czyli jak?
  Opisałem co mówi film, żadnej propagandzie nie ulegam, nie napisałem też
  niczego o stopniu ufności mojego oka.</p>    <p>Jeżeli dobrze rozumiem to jak
  działa nauka, właśnie możliwość prezentowania wątpliwości jest jej siłą, tak
  przynajmniej twierdził wujek Popper.</p>    <p>Obejrzenie jakiegoś filmu
  zrobionego przez nie wiadomo kogo jest tak samo złym powodem wyrabiania sobie
  opinii jak czytanie przypadkowego wpisu na blogu napisanym przez nie wiadomo
  kogo, albo jakiegoś przygodnego komentarza. Jeżeli mówisz o „moich
  oponentach”, to chodzi ci o opozycję w stosunku do czego? Jeżeli opozycję w
  stosunku do opinii Durkina, to proszę pisać do niego samego (i nie marudzić
  jeżeli odpisze jedną niewyparzoną linijką), to jest jego opinia. A jeżeli
  chodzi o to, że niby źle zrobiłem w ogóle opisując film na blogu, to cóż mogę
  powiedzieć... niech mi najpierw ktoś zarzuci to wprost, to będzie o czym
  rozmawiać.</p>
* może tak może nie (2009-02-08 10:26:58): <p>W takim razie nie ma problemu. Źle
  się zrozumieliśmy :) Ja na swoją widoczną niemoc w czytania ze zrozumieniem,
  nadmienię w obronie że wszyscy komentujący zrozumieli to tak jak ja &#8211;
  więc jest jeszcze opcja błędu autora :) Tak czy owak wszystko wróciło do
  porządku.</p>
* dunder (2009-02-08 17:01:14): <p>&#8222;Al Gore pokazywał kiedyś taki ładny
  wykres, na którym dwie krzywe, czerwona i niebieska, wykazywały niesłychanie
  bliską korelację. &#8222; </p>  <p>To że dwa zjawiska występują w tym samym
  czasie, nie oznacza jeszcze że mają ze sobą jakiś związek. Taką zasadę
  przyjmuje do wiadomości nie tylko każdy naukowiec, ale każdy kto ma choć
  trochę rozsądku. To że jakieś wykresy się pokrywają nie znaczy jeszcze że mają
  ze sobą coś wspólnego. To tak jakby zawdzięczać wygraną w totolotka tym, że
  nosiło się tego dnia pyrtka w lewej nogawce, albo zaliczenie w sesji temu, że
  założyło się wtedy czerwone majtki. Uznanie zależności między tymi wykresami
  tylko ze względu na ich podobieństwo jest dokładnie takim samym zabobonem.</p>
* marysia (2009-02-08 21:27:49): <p>Jedno mi troche w tym filmie niepasuje,
  mianowicie wydaje się że twórcy filmu sugerują, że nie ma sensu ograniczać
  wykorzystywania paliw kopalnych. Tymczasem tak naprawde dwutlenek węgla to
  tylko malutka część problemu z paliwami kopalnymi. Ich wydobywanie i
  wykorzystywanie powoduje ogromne szkody dla środowiska, których wymieniać tu
  nie będe, bo bym do jutra rana nie skończyła pisać, a poza tym są to zasoby
  nieodnawialne, więc musimy je oszczędzać, żeby starczyły na tyle długo, aż uda
  się znaleźć  dobry substytut- inaczej przyszłe pokolenia czeka przykre
  cofnięcie w rozwoju- bo  jak dotej pory to bez energii gospodarka jakoś się
  rozwijać nie chce, a wspomnianego satysfakcjonującego substytu jakoś jeszcze
  nie znaleźliśmy&#8230;<br /> Chodzi mi poprostu o to, że wbrew pozorom to czy
  decydujemy się chronić klimat czy nie,właściwie nie ma znaczenia z
  praktycznego punktu widzenia, ponieważ i tak te same działania musimy
  podejmować ze względu na ochrone wód powierzchniowych i podziemnych,
  środowiska geologicznego, powietrza itp&#8230; no i ludzi dzisiejszych i tych
  co będą po nas.</p>
* Wanted (2009-02-08 22:32:43): <p>No cóż, proponuję obejrzeć The Great Global
  Warming Swindle Swindle :)<br />
  http://www.abc.net.au/science/features/globalwarmingswindle/</p>  <p>Teorie o
  braku wpływu człowieka na klimat (podobnie jak i inne &#8222;ujawniające
  skrywaną przez rządy prawdę&#8221; filmiki o 9/11) trafiają na dobry grunt
  &#8212; nikt nie chce zmieniać przyzwyczajeń, robić oszczędności i zużywać
  mniej energii. Stąd na przykład 90% czytelników wykop.pl uważa się za tych
  mądrzejszych, bo każdy filmik/tekst rzekomo rozbijający mit ludzkiego
  pochodzenia GO natychmiast wędruje na główną stronę.</p>
* Piotr Konieczny (2009-02-10 10:32:23): <p>Dziś wpadłem na ciekawy link do
  fragmentu książki Alberta Gore&#8217;a na temat zanieczyszczeń w Polsce ;-)
  Linkuję jako śmieszną ciekawostkę: http://books.google.com/books?id=QDbNhec98i
  EC&amp;pg=PA81&amp;vq=poland&amp;dq=Earth%2Bin%2BBalance&amp;sig=t4EdOc2kZdKWO
  V4F7XPxyeGDVcI#PPA81,M1</p>
* Yorrick (2009-02-11 12:47:49): <p>W nawiązaniu do fragmentu książki
  A.Gore&#8217;a:<br /> Hehe, nie ma to jak profesjonalne i z pierwszej ręki
  zbadanie tematu :D Nie miałem pojęcia, że u nas dzieci wysyłają do
  kopalni&#8230;:))</p>  <p>A efekt cieplarniany&#8230; cóż, jest faktem, nie ma
  jednoznacznych dowodów, ale chyba nikt poważny nie powie, że ograniczenie
  zatrucia środowiska będzie niekorzystne. Jeno trzeba to robić z głową, bez
  paniki, i bez ruchów pozornych, które (jak wiatraki do produkcji prądu) niby
  nie obciążają na pewnym etapie aż tak środowiska, za to przy ich produkcji czy
  utylizacji obciążenie to wielokrotnie &#8222;rekompensuje&#8221; wspomniane
  oszczędności na zużyciu zasobów naturalnych.</p>
* improvita (2009-02-11 17:36:55): <p>Pani Thatcher to zresztą niezłe ziółko
  &#8211; w 92 roku została konsultantem w firmie Philip Morris i brała za to
  pół miliona rocznie !  Chodziło bodajże o wsparcie tego giganta w oporze
  przeciw próbom ograniczenia reklamy i sprzedaży papierosów w Europie &#8230;
  Kompletnie więc nie wierzę, że troszczy się o zdrowe środowisko.</p>
* zjawisko sieciowe (2009-02-14 15:19:56): <p>Ależ religii klimatyzmu nie należy
  obalać ani badać. Po tej konkretnej przyjdą kolejne. Najlepsze, co można
  zrobić, to zaprofitować na tym, ile wpływowych głów udziela jej credibility.
  Istotniejsze niż prawda jest to, ile klimatyzm będzie miał wyznawców (którym
  można sprzedać na przykład wiatraczek). Chyba że zostaniesz przywódcą duchowym
  kontrklimatyzmu.</p>
* Czajna (2009-02-14 15:30:09): <p>Zastanów się lepiej nad swoją wiarą w
  istnienie &#8222;klimatyzmu&#8221;.</p>
* peregrimator (2009-02-27 21:56:42): <p>&#8222;„Baterie słoneczne dają tyle
  energii, że co prawda można włączyć żarówkę albo lodówkę, ale nie naraz” — to
  <br /> chyba trochę naciągane stwierdzenie… ;-)&#8221;  cytując za książką
  &#8222;odnawialne źródła energii i pojazdy <br /> proekologiczne&#8221;
  Grażyny Jastrzębskiej: &#8222;przeważnie stosuje się moduły krzemowe ogniw
  monokrystalicznych o <br /> powierzchni0,5-0,7m2 i mocy szczytowej
  50-85Wp&#8221; załóżmy że na dachu budynku pokazanego w filmie było 2do 4m2
  <br /> paneli słonecznych, uzyskujemy przy najlepszych założeniach (4m2 i na
  każde 0,5m2 przypada 85W) 680W, czyli <br /> możemy zasilić około 7 100w
  żarówek, podana moc odpowiada najkorzystniejszym warunkom (prostopadłe
  ustawienie Słońca do ogniwa, brak zachmurzenia etc), posiadaną moc musimy
  podzielić pomiędzy lodówkę i żarówkę oraz akumulator (w nocy ogniwo nie będzie
  przecież działać), podział będzie niestety ze stratami z powodu ładowania
  akumulatora, jego sprawności i rozładowywania w nocy (czyli pobierania mocy),
  a więc: posiadaną za dnia moc dzielimy na pół (połowa do użytku teraz połowa
  do ładowania akumulatora) czyli za dnia posiadamy 360W i  tyle samo w nocy,
  Afryka jest gorącym kontynentem więc lodówka będzie pobierać dużo energii 300W
  będzie naprawdę łagodnym założeniem czyli za dnia dostajemy dodatkowe 80W
  które możemy przeznaczyć do ładowania akumulatora czyli w nocy będziemy mieli
  440W: 300 dla lodówki i 140W dla żarówki; jak dotąd pięknie ładnie ale
  pomijaliśmy straty oraz niekorzystne warunki pogodowe; w realnych warunkach
  uzyskana moc będzie mniejsza nawet o 30% lub więcej; przy 30% mniejszej mocy
  będziemy mieli nie 680W a 476W co już na pewno nie wystarczy do równoczesnego
  zasilania żarówki (cały czas piszę o <span class="caps">JEDNEJ</span> żarówce)
  i lodówki.</p>
* peregrimator (2009-02-27 22:00:52): <p>errata zamiast 60W wpisałem 80W ;p</p>
* lee (2009-10-13 17:05:40): <p>A skad sie wziąl węgiel i ropa? Wiadomo. A skad
  w tych roślinach tyle węgla? tez wiadomo. Więc wniosek jest taki, że kiedys
  tego CO2 było duuzo wiecej, bo jakie te roslinki były wypasione (tym sie żywia
  jakby kto nie wiedział)</p>
