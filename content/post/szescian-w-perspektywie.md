+++
# vim:set nosmartindent nocindent ft=markdown:
date = "2007-12-02T11:08:01"
draft = false
title = "Sześcian w perspektywie"
+++
Nie wiem, czy pamiętam jeszcze cokolwiek z tego, czego uczyli mnie na
[architekturze](http://www.arch.pw.edu.pl/). Nawet jeżeli, to prawdopodobnie
da się to zapisać na bilecie autobusowym. Na przykład, że pięćdziesiątka to
nie jest pomniejszona dwudziestka. Ale czymś, co najbardziej utkwiło mi w
pamięci jest _sześcian w perspektywie_, uczony przez Słupa, czyli [profesora
Słupeczańkiego](http://www.digart.pl/praca/555013/krzeslo.html).

Niedawno miałem w rękach Zaurusa firmy Sharp, bardzo sympatyczne urządzenie
przenośne z Linuksem na pokładzie. Był tam program do rysunku odręcznego.

Patent polega na tym, że cały sześcian jest „wykonstruowany”. Konstrukcja
zaczyna się od kwadratu w środku. Następnie kwadrat obracamy i robimy z niego
walec; odbywa się to przez dorysowanie dwóch elips na górnym i dolnym boku
kwadratu. Górna elipsa powinna być bardziej spłaszczona niż dolna.

Kiedy mamy walec, dorysowujemy obrócony kwadrat wewnątrz walca, definiując w
ten sposób, o jaki kąt nasz sześcian ma być obrócony. Następnie konstruuje się
boki sześcianu, niedostatki precyzji w rysunku odręcznym zastępując zdrowym
rozsądkiem.

Profesor Słupeczański zwykł mawiać:

> My każdego potrafimy nauczyć rysować. Nawet konia nauczymy rysować.  Wystarczy
> nie stawiać oporu.

Rysunek architektoniczny stawia przede wszystkim na odwzorowanie przestrzeni
poprzez pokazanie perspektywy. Stoi to w jaskrawym kontraście w stosunku do
tego, co jest na Akademii Sztuk Pięknych, gdzie stawia się na kolor i fakturę,
i nikomu nie przeszkadza, że „budynek się wali”. Typowym przykładem były
wymuskane rysunki martwej natury, na których profesorowie od rysunku potrafili
bezceremonialnie dorysować linie perspektywiczne i pokazać, że się nie
zgadzają.

Ale kiedy uważnie się przykładałem uwagom profesorów, a z grubsza orientuję
się w geometrii, zacząłem widzieć, że te uwagi nie są do końca ze sobą spójne,
że w niektórych miejscach są po prostu ze sobą sprzeczne. Przynajmniej w
sensie formalnym.

Widziałem, że dla wielu studentów jest frustrujące, bo wybór punktów zbiegu na
rysunku jest fundamentalnym założeniem kompozycyjnym i mając zaczęty rysunek,
nie ma tego jak zmienić. Można tylko, próbując zapomnieć, ile godzin nad nim
spędziliśmy, wyrzucić arkusz i zacząć drugi.

Pewnego dnia namierzyłem jakiegoś bardziej przyjaznego dla zwierząt asystenta,
i zagadałem go o tę perspektywę. Po wyjaśnieniu sprawy okazało się, że mam
rację: wiele z „błędów” na rysunkach są po prostu konsekwencją praw
perspektywy. Można by ich uniknąć, gdyby rysować na wnętrzu sfery zamiast na
płaszczyźnie, albo gdyby zaginać proste linie. Ale zaginać linii nie wolno. To
znaczy nie wolno się dać na tym złapać.

Najlepsi studenci rysunku to byli ci, którym udawało się tak naginać prawa
perspektywy, żeby uniknąć „błędów” wytykanych przez profesorów.

Zajęcia z rysunku na architekturze to był powód chyba jednej z najostrzejszych
załamek jakie miałem w życiu. Wróciwszy do domu z dwoma arkuszami, gdzie na
każdym z arkuszy miałem wykaligrafowaną przez Słupeczańskiego wielką dwóję,
byłem tak zdruzgotany, że nie widziałem sensu w dalszym istnieniu i po prostu
położyłem się spać. A była jakaś 19-ta. To zdarzenie było kamieniem milowym w
moich studiach na architekturze, oddzielającym od siebie dwa okresy czasu.
Pierwszy, kiedy byłem zadowolony z tego że tam studiuję, i drugi, kiedy tylko
chciałem jakoś przetrwać, ale było coraz gorzej i gorzej. Drugi okres trwał
jakieś trzy semestry. Pierwszy -- jakieś trzy dni.

Ale sam sześcian, niczego sobie.

----
**Komentarze**

* K (2009-11-09 16:55:47): <p>BRZYDKI :(</p>
* Anonim (2009-12-05 14:47:50): <p>kresek jakoś dużo. ale tekst prof o koniu
  zacny :D</p>
* byc moze przyszla pani architekt (2010-01-18 21:44:15): <p>jak na kogoś kto
  nawet tylko zaczął studiować architekturę, gdzie umiejętność wykreślenia
  sześcianu w przestrzeni uważam za niezbędną podstawę rysunku, twój mini
  projekt jest wręcz mizerny. przepraszam, że tak mówię, ale elipsa w dolnej
  podstawie powinna być pozioma (jak i górna, chociaż ta wyszła Ci nieco
  lepiej). rozumiem, że to projekt na komputerze, ale strasznie mnie to razi,
  gdy patrzę na rysunek pełen błędów. dlatego też nie rozumiem jak Ciebie może
  to nie razić. no i oczywiście linie nie są proste.</p>
* Amelia (2010-01-19 21:40:31): <p>W ramach doinformowania, powiem cie, ze na
  ASP uczą geometrii wykreślnej, rysowania w perspektywie itd... i ręczę ci, ze
  nic sie nie wali, bo nie moze... a oprócz poprawności są jeszcze walory
  estetyczne. pzdr</p>
* jmim (2010-02-24 16:47:30): <p>juju</p>
* Automaciej (2010-05-15 22:52:31): <p>@Amelia: Wierzę; prawdopodobnie padłem
  ofiarą propagandy WAPW! :-)</p>
* Michaś (2010-12-04 19:11:27): <p>Moje kochanie lepiej rysuję :*</p>
* specialk (2011-06-15 18:50:36): <p>Macieju, ale "najbardziej prawa" krawędź
  leci Ci w lewo. Piony powinny pozostać pionowe przy perspektywie z dwoma
  punktami zbiegu</p>
* Automaciej (2011-07-12 00:22:22): <p>@specialk: Typowy problem dla
  praworęcznej osoby, nie?</p>
* au (2011-07-21 05:31:04): <p>wyleciałem po roku z powodu że jestem nędza z
  matematyki.<br /> a Słup jeszcze uczy? ja tam byłem w 1998...</p>
