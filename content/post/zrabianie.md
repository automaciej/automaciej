+++
# vim:set nosmartindent nocindent ft=markdown:
date = "2007-11-07T08:35:18"
draft = false
title = "Zrabianie"
aliases = ["/2007/11/07/zrabianie/"]
tags = ["życie"]
+++
Różne języki, czy to naturalne, czy programowania, różnią się pomiędzy sobą
tym, że te same rzeczy wyraża się w każdym z nich lepiej lub gorzej. Język
polski też ma takie ciekawostki, a czasami, powiedziałbym, braki. Nie ma na
przykład prostego słowa na wielokrotne doprowadzanie roboty do końca.

Możemy powiedzieć, w czasie przeszłym, trybie niedokonanym, że _piliśmy_ wodę
ze szklanki. Piliśmy, piliśmy, pewnie w końcuśmy jej do końca nie wypili. Inna
historia będzie z trybem dokonanym. Jeżeli powiemy że _wypiliśmy_ wodę ze
szklanki, to znaczy że mamy to zaliczone, skończone, odfajkowane. W czasie
teraźniejszym, trybie niedokonanym, powiemy że _pijemy_ wodę ze szklanki. Czy
ją wypijemy, to nie wiadomo, ale przynajmniej próbujemy.

A czas teraźniejszy, tryb dokonany? Wydaje się to wewnętrznie sprzeczne, bo
gdybyśmy już coś skończyli, to już tego nie robimy i nie może być to czas
teraźniejszy; jeżeli robimy to teraz, to znaczy że jeszcze nie skończyliśmy, i
tryb nie może być dokonany.

Jednak taka forma istnieje. Możemy powiedzieć, że codziennie wieczorem
_wypijamy_ szklankę wody. Nie oznacza to że robimy to w tej właśnie chwili,
ale oznacza to że mamy zwyczaj wypijania wody ze szklanki, i to wypijania jej
do końca. Mamy zwyczaj kończenia tego, doprowadzania do końca, odfajkowywania.

A co z robotą, robieniem? Robiliśmy coś. Zrobiliśmy coś. Robimy coś. A czas
teraźniejszy, tryb dokonany...? Zrabiamy coś?

## Komentarze

* automaciej (2007-11-22 06:47:31): <p>Zrabianie, c.d.<br /><br />Nie chodzi o
  przeładowanie informacjami. Chodzi o przeładowanie tym, co ja nazywam
  „stuff”.<br />David Allen jest autorem książki „Getting Things Done”. Po (nie
  całkiem) polsku, zrabianie. Kiedy go słucham, nie mogę się oprzeć
  wrażeniu,[...]</p>
