+++
# vim:set nosmartindent nocindent ft=markdown:
date = "2009-03-16T02:02:15"
title = "Jak niewidomemu wykazać istnienie fotografii"
tags = [ "sceptycyzm", "tłumaczenia" ]

+++
_Tłumaczenie z bloga Skeptico._

Takie zadano mi pytanie: jak udowodnić niewidomemu, że istnieje fotografia?

Wiedziałem, do czego to zmierza. Rozmawialiśmy o [zdolnościach
parapsychologicznych](http://automaciej.jogger.pl/2009/02/26/wrodzone-uzdolnienia/).
On mocno wierzył w siły nadprzyrodzone, doświadczał ich, i regularnie odwiedzał
medium. Jego argumentem było to, że ponieważ ja nie doświadczyłem sił
nadprzyrodzonych, nigdy nie byłbym w stanie uwierzyć w to, co on „wiedział” że
jest prawdą. Nie da się ślepcowi udowodnić istnienia fotografii, i podobnie,
nikt nie jest w stanie wykazać mi, że istnieją siły nadprzyrodzone.

Wymyślenie sposobu na pokazanie mu że się myli zajęło mi całe dziesięć sekund.
Powiedziałem tak: Daj niewidomemu aparat fotograficzny, statyw i wyzwalacz.
(Najlepiej polaroid, albo aparat który od razu pokazuje zdjęcia.) Wszyscy
oprócz niewidomego opuszczają pokój. On samodzielnie robi zdjęcie, podnosząc
losowo pewną liczbę palców, od 1 do 5. Osoba widząca wraca do pokoju, patrzy
na obrazek i mówi: „podniosłeś X palców”. Jeżeli liczba się zgadza, i powtarza
się to za każdym razem kiedy jest przeprowadzany eksperyment, niewidomy w
końcu dojdzie do wniosku, że fotografia istnieje naprawdę. Technicznie rzecz
biorąc, wysnuje wniosek że hipoteza mówiąca „aparat potrafi zapisać informację
wizualną”, może być prawdziwa.

Będzie chciał powtarzać eksperyment w różnych pokojach, z różnymi osobami
widzącymi. Będzie chciał wprowadzić dodatkowe zabezpieczenia żeby mieć pewność
że nikt nie podgląda przez dziurkę od klucza. Poprosi niewidomych przyjaciół
żeby przeprowadzili ten sam eksperyment. Ale ostatecznie, zostanie przekonany.

Zwolennik parapsychologii zamilkł. (Analogia która obróciła się przeciwko
niemu, to musi być wkurzające.) Ale ja po postanowiłem iść naprzód. Chciałem
zadać _jemu_ kilka pytań.

Pierwsze pytanie było, jeżeli zrobiłeś to 1000 razy, i osoba widząca
powiedziała prawidłową liczbę (powiedzmy) 225 razy na 1000 (gdzie losowe
odpowiedzi dałyby 200), czy ślepy uwierzyłby że ta
[„anomalia”](http://skepdic.com/psiassumption.html) jest dowodem fotografii?
Czy nie oczekiwałby czegoś blisko 1000 na 1000? A co jeżeli po wprowadzeniu
zabezpieczeń rezultat zmalał do 200 prawidłowych odpowiedzi - tyle ile można
uzyskać odpowiadając na chybił trafił? A co jeżeli osoba widząca została
złapana na oszukiwaniu?

Co jeżeli niewidomy musiał zrobić rysunek i trzymać go przed aparatem
fotograficznym, zamiast palców? Osoba widząca musiała zapisać, co myślała że
jest na obrazku, a sędzia miał ocenić opis bazując na fotografii obrazka?
Powiedzmy że niewidomy narysował kółko, a osoba widząca napisała że myślała że
to drzewo, a sędzia dał temu 7 na 10 dlatego że drzewo z grubsza przypomina
kółko? Czy niewidomy dałby się przekonać?

A co jeżeli niewidomy musiał wybrać jeden rysunek z czterech „celów” i trzymać
go przed aparatem fotograficznym, zamiast palców? Osoba widząca widzi cztery
rysunki docelowe i jest proszona o ocenę, na ile przypominają one ten na
fotografii. Jeżeli widzący przypisze największą ocenę właściwemu obrazowi,
zalicza się to jako „trafienie”. Jeżeli widzący zalicza trafienia powiedzmy
przez 35% czasu (na chybił-trafił byłoby 25%), czy niewidomy zostałby
przekonany? Co jeżeli osoba prowadząca eksperyment była w pokoju w momencie
wykonywania zdjęcia, a potem podpowiadała widzącemu w czasie dokonywania ocen
- czy niewidomy zostałby przekonany? Co jeżeli zaobserwowano liczne inne błędy
w eksperymentach?

Co jeżeli naukowcy spędzili 25 lat badając, czy osoby widzące potrafią
domyślić się ile palców podnosili niewidomi przed aparatem fotograficznym, i
doszli do wniosku że jest bardzo mało, jeżeli w ogóle, danych potwierdzających
tę hipotezę?

Co jeżeli magik zaoferował [milion
dolarów](http://automaciej.jogger.pl/2007/08/18/to-byloby-warte-miliona-dolarow/)
dowolnej widzącej osobie, która będzie w stanie przejść test pięciu palców, ale
nikt tego nie dokonał?

Czy niewidomy nie odpowiedziałby na to wszystko, **„dlaczego nie możesz mi po
prostu powiedzieć, ile podniosłem palców?”**

Kolega nic nie odpowiedział. Przyznał, że w analogii nie chodziło o to że nie
miałem doświadczeń parapsychologicznych. Ale najwyraźniej analogia nie miała
zastosowania, kiedy obróciłem ją przeciwko jego przekonaniom.

A mówią że to sceptycy mają zamknięte umysły.

[_(źródło)_](http://skeptico.blogs.com/skeptico/2005/03/how\_do\_you\_prov.html)

# Komentarze

* jamajka (2009-03-19 11:31:56): <p>To że kolega nie umiał znaleźć
  kontrargumentu na to naiwne dowodzenie istnienie fotografii nie znaczy że taki
  kontrargument nie istnieje.<br /> Jak udowodnisz temu niewidomemu że wiedzę o
  liczbie palców bierzesz ze zdjęcia, a nie z podglądania?</p>
* krusader23 (2009-03-22 18:45:55): <p>Autorze! Nie udowodniłeś ślepcowi, że
  fotografia nie istnieje. Ty mu to wmówiłeś, w momencie, w którym powiedziałeś
  mu, że na fotografii jest x palców.<br /> W ogóle, co to znaczy:
  &#8222;udowodnić&#8221;? Jaką masz pewność, że to, co widzą Twoje oczy, jest
  prawdziwe? Albo, że miejsca, które uwieczniłeś na zdjęciach są prawdziwe? Może
  to jakaś nadprzyrodzona moc tworzy te wszystkie obrazy z Twojej przeszłości,
  teraźniejszości i przyszłości i zapisuje je w Twoim mózgu, a Ty naiwnie
  wierzysz, że ta wirtualna rzeczywistość jest prawdziwa chociaż tak naprawdę
  nie jest. Nie można udowodnić, czy ta nadprzyrodzona moc istnieje, czy nie,
  podobnie, jak niewidomy nigdy nie udowodni sobie = nie
  &#8222;doświadczy&#8221; istnienia fotografii, bo a) nie ma wbudowanego w swój
  system zmysłu odpowiedzialnego za przetwarzanie fal świetlnych odbieranych
  przez ludzkie oko; b) bo to nie możliwe. Jedyne, co może zrobić niewidomy, to
  uwierzyć, albo nie i właśnie takie przesłanie było zawarte w
  &#8222;historyjce&#8221; o niewidomym.<br /> Więc Twój kolega miał rację
  &#8211; nie można zobaczyć czegoś, w co się nie wierzy, że to istnieje.<br />
  Jestem umysłem ścisłym, ale mnie polemika na takie tematy denerwuje, bo nic z
  niej praktycznego nie wynika oprócz tego, kto komu pokaże, że jest
  &#8222;mądrzejszy&#8221;. Im &#8222;mądrzejsi&#8221; ludzie zaczną ze sobą
  polemizować, tym dłużej będzie trwała ich rozmowa, która nie doprowadzi do
  żadnych konstruktywnych wniosków. A cudzysłów na końcu zdania został
  umieszczony celowo.<br /> Pozdrawiam.</p>
* Automaciej (2009-03-25 12:22:58): <p>„Jak udowodnisz temu niewidomemu że
  wiedzę o liczbie palców bierzesz ze zdjęcia, a nie z podglądania?”</p>
  <p>Najprościej, przez zasłonięcie oczu, albo kontrolowanie podglądania w
  dowolny inny sposób. Można też zrobić „zasadzkę”, w której niewidomy trzymałby
  przed obiektywem np. 3 palce, a potem podsunął wcześniej wykonane zdjęcie z
  jednym palcem. Osoba podglądająca powiedziałaby, że pokazane zostały 3 palce,
  osoba czerpiąca informacje z fotografii powiedziałaby, że widzi jeden
  palec.</p>  <p>„Autorze! Nie udowodniłeś ślepcowi, że fotografia nie istnieje.
  Ty mu to wmówiłeś, w momencie, w którym powiedziałeś mu, że na fotografii jest
  x palców.”</p>  <p>Jedno powiedzenie nie stanowi dowodu. Tylko skumulowane
  badania mogą stanowić dobry materiał dowodowy.</p>  <p>„W ogóle, co to znaczy:
  „udowodnić”? Jaką masz pewność, że to, co widzą Twoje oczy, jest
  prawdziwe?”</p>  <p><a
  href="http://en.wikipedia.org/wiki/Simulation_hypothesis" rel="nofollow"
  >Hipoteza symulacji</a>. Trochę podobna do niej jest <a
  href="http://en.wikipedia.org/wiki/Omphalos_hypothesis" rel="nofollow"
  >hipoteza pięciominutowa</a>. Masz rację, że nie ma żadnej logicznej
  niespójności w teorii, że żyjemy w świecie wirtualnym, i że nic z tego co
  widzimy, nie istnieje. Hipotezy tej nie obali największa nawet ilość
  zgromadzonych obserwacji. Zastanówmy się nad taką rzeczą: skoro ten blog jest
  tylko wytworem Twojej wyobraźni, albo jest tylko elementem symulacji, po co
  zostawiłeś na nim swój komentarz?</p>  <p>Oczywiście że niewidomy nie
  doświadczy fotografii. Osoba niewidoma może zgromadzić bardzo duży materiał,
  który można łatwo i spójnie wytłumaczyć fotografią, a ciężko wytłumaczyć w
  jakikolwiek inny sposób. Podobnie, osoba widząca nie udowodni, że jej
  doświadcza. Może tylko pokazać, że jest w stanie we w miarę niezawodny sposób
  odczytać z niej informacje.</p>
* jamajka (2009-03-26 11:17:28): <p>&#62; „Jak udowodnisz temu niewidomemu że
  wiedzę o liczbie palców bierzesz ze &#62; zdjęcia, a nie z podglądania?”<br />
  &#62; <br /> &#62; Najprościej, przez zasłonięcie oczu, albo kontrolowanie
  podglądania w dowolny inny sposób. </p>  <p>Pewnie, najlepiej magiczny. Pudło,
  panie racjonalisto. Przecież niewidomy po prostu nie jest w stanie kontrolować
  niedostępnego mu kanału informacyjnego. Tak samo jak, załóżmy że telepatia
  istnieje i daje się czymś zablokować, żaden z nas nie byłby w stanie
  zweryfikować czy telepata naprawdę jest zablokowany, czy tylko tak mówi.<br />
  Wystarczy że w drzwiach będzie szyba. Widzący powiedzą że zasłaniają ją
  zasłoną, niewidomy nawet sobie wymaca tę zasłonę i stwierdzi że zakrywa cały
  ten kawałek drzwi, który (jak mu powiedzieli) jest przezroczysty. I co mu to
  da, jeżeli zasłonka będzie z prześwitującej tkaniny?</p>  <p>&#62; Można też
  zrobić „zasadzkę”, w której niewidomy trzymałby przed obiektywem np. 3 palce,
  a potem podsunął wcześniej wykonane zdjęcie z jednym palcem. Osoba
  podglądająca powiedziałaby, że pokazane zostały 3 palce</p>  <p>Osoba
  podglądająca widziałaby że niewidomy coś kombinuje, że zrobił zdjęcie którego
  nie pokazał i schował, że zamiast pokazywać to, co wyszło z aparatu pokazuje
  coś wyjętego z kieszeni&#8230; Twój pomysł nieco utrudnia oszustwo, ale go nie
  czyni niemożliwym.</p>
* dexter (2009-03-27 13:47:48): <p>Nie szukaj dziury w całym :]. Jamajka,
  niewidomi nie są głupi, a to naprawdę prosty eksperyment. Można  go
  przeprowadzić chociażby we własnej łazience &#8211; oczywiście przy zapalonym
  świetle ;). Będziemy mieli pewność, że nikt nie podgląda.</p>  <p><em>Tak samo
  jak, załóżmy że telepatia istnieje i daje się czymś zablokować, żaden z nas
  nie byłby w stanie zweryfikować czy telepata naprawdę jest zablokowany, czy
  tylko tak mówi.</em></p>  <p>Eksperyment z telepatią też jest prosty, zresztą
  był już przeprowadzany setki razy.</p>
* jamajka (2009-03-27 14:47:38): <p>Co pomoże własna łazienka, jak nie masz
  kompletnie kontroli nad kanałem informacyjnym? Łazienka ma wentylację,
  dlaczego nie można tamtędy wprowadzić peryskopu? Już nawet nie mówię o
  kamerach. Właśnie dlatego że niewidomy nie jest głupi, praktycznie nie ma
  metody żeby go przekonać że nie miałeś jak oszukiwać.<br /> A eksperyment z
  telepatią? Jaki eksperyment z telepatią, że niby daje się ją ekranować?
  Telepata mówił że nic nie odbiera, bo go zaekranowałeś? No i jak to się niby
  sprawdzało?<br /> (Prawdę mówiąc podejrzewam raczej że czegoś nie złapałeś z
  mojej wypowiedzi, niż że twierdzisz jakoby taki eksperyment został
  przeprowadzony)</p>
* Automaciej (2009-03-30 09:06:32): <p>@jamajka, jeżeli argumentujesz że zawsze
  istnieje jakaś możliwość żeby się pomylić, to masz rację, bo zawsze jakaś tam
  możliwość pomyłki istnieje. Interesuje nas to, w jaki sposób wytłumaczyć
  obserwowane fakty. Mamy na przykład dwa konkurencyjne wytłumaczenia:</p>
  <p>Wytłumaczenie pierwsze:</p>  <p>- w pierwszej łazience podglądali przez
  peryskop &#8211; w drugiej łazience też podglądali przez peryskop, chociaż
  szyb wentylacyjny został zasłonięty materiałem &#8211; w trzeciej łazience też
  podglądali, chociaż to było w Czechach i zupełnie kto inny przeprowadzał
  eksperyment &#8211; w czwartej łazience też jakoś podglądali, chociaż nie ma
  tam szybu wentylacyjnego &#8211; podglądali też w Niemczech, Francji, Anglii,
  i wszystkich innych krajach w których przeprowadzono eksperyment &#8211;
  jednocześnie wspaniale ukryli się przez wykryciem tego podglądania, ponieważ
  wynajęci detektywi nigdy nie zauważyli nikogo podejrzanego kręcącego się w
  okolicy</p>  <p>Wytłumaczenie drugie:</p>  <p>- Fotografia istnieje.</p>
  <p>Teraz mamy pytanie, które wytłumaczenie jest lepsze i dlaczego.</p>
* jamajka (2009-03-30 10:08:26): <p>Brak danych do udzielenia miarodajnej
  odpowiedzi.<br /> Tak, wbrew pozorom i być może nawet Twojemu własnemu
  przekonaniu &#8211; to nie jest pytanie na które da się jednoznacznie
  odpowiedzieć mając tylko dane z tego wątku. Co więcej, pierwotną kwestią było
  &#8222;jak dowieść niewidomemu istnienia fotografii&#8221; &#8211; jednemu
  konkretnemu niewidomemu. Wkręcanie w to na siłę statystyki, mnóstwa powtórzeń
  eksperymentu w innych warunkach, przez innych ludzi, w innych miejscach
  &#8211; to zupełnie nie pasuje do problemu przekonywania jednego człowieka.
  Natomiast doskonale nadaje się do zaciemnienia, nomen omen, obrazu i
  erystycznego wygrania dyskusji.</p>  <p>Czy te wszystkie eksperytmenty
  przeprowadzano w środowisku niewidomych z nielicznymi widzącymi, czy
  odwrotnie?<br /> Czy przeprowadzano je na użytek jednego człowieka, czy
  niezależnie?<br /> Jeżeli niezależnie, to właściwie dlaczego tylu ludzi
  zaangażowało się w taką na pierwszy rzut oka zbędną akcję?</p>
* Automaciej (2009-03-31 09:41:32): <p>Jeżeli ktoś się zaweźmie i postanowi że
  <em>nic go nie przekona</em>, to i Salomon na to nic nie poradzi. Jest to
  temat na osobną dyskusję.</p>    <p>Skoro już tak naciskasz, spróbujmy sobie
  scharakteryzować naszego fikcyjnego niewidomego. Jaki jest jego poziom
  paranoi? Jeżeli niski, to wystarczmy mu że kilku widzących przyjaciół powie
  mu, że fotografia istnieje. Dla większości ludzi opinia kilku znajomych
  wystarcza. Jeżeli jest trochę paranoiczny, nie uwierzy znajomym na słowo,
  tylko będzie chciał przeprowadzić jakiś eksperyment, i nie będzie zakładał
  złej woli ze strony widzących kolegów. Jeżeli natomiast w poważny sposób nie
  ma zaufania do swoich widzących znajomych, a temat jest dla niego ważny,
  będzie weryfikował hipotezę na wiele różnych sposobów.</p>    <p>Z Twojego
  opisu domyślam się, że chodzi Ci o przypadek paranoidalnego niewidomego. Dla
  potrzeb dyskusji powiedzmy, że nazywa się Ferdynand i jest to człowiek którego
  stać na przeprowadzanie eksperymentów i ma niewidomych przyjaciół którzy mu
  mogą pomagać. Zakładamy kooperatywność i lojalność tych przyjaciół. Ferdynand,
  ponieważ jest lekkim paranoikiem, robi następujące rzeczy:</p>    <p>-
  najpierw przeprowadza eksperyment w domu, w łazience &#8211; potem stwierdza
  że ktoś mógł podglądać więc idzie do łazienki bez otworu wentylacyjnego w
  starym budownictwie &#8211; potem stwierdza że może być jakiś spisek więc bez
  słowa zabiera dwóch przyjaciół i wyjeżdża do innego miasta na parę dni żeby
  przeprowadzić eksperyment z widzącymi przechodniami (którzy chętnie zarobią
  parę euro na dziecinnie dla nich prostym eksperymencie, chociaż nie podoba im
  się że będą z zawiązanymi oczami wiezieni do nieznanego miejsca, ale czego się
  nie robi w trudnych czasach dla paru euro) &#8211; potem dla pewności powtarza
  to w innym mieście w innym kraju &#8211; potem dla pewności powtarza to w
  innym mieście w innym kraju na innym kontynencie</p>    <p>...tu można listę
  rozwijać dowolnie długo, w zależności od tego jaki jest stopień paranoi
  Ferdynanda. Generalnie, Ferdynand stara się w jak najbardziej losowy sposób
  zmieniać wszystkie warunki w których jest przeprowadzany eksperyment,
  zachowując tylko kluczowe, testowane elementy. Zmienia ekipy i miejsca,
  zachowuje natomiast aparat fotograficzny i podstawową metodologię. Szuka
  możliwego błędu czy możliwości oszukiwania ze strony widzących i eliminuje te
  możliwości.</p>    <p>Co Ty na to?</p>
* jamajka (2009-03-31 13:09:15): <p>Czyli jeden paranoik który koniecznie chce
  udowodnić reszcie świata że nie są mu w stanie udowodnić istnienia fotografii?
  Cóż, na takiego nie ma siły, zawsze będzie mógł mieć zastrzeżenia i, co
  więcej, z racjonalnego punktu widzenia zawsze będzie miał w zasadzie rację.<br
  /> Wszyscy ci, którzy w którymś momencie opierają się na zaufaniu do swoich
  informatorów postępują nieracjonalnie.</p>
* Automaciej (2009-04-02 08:28:11): <p>@jamajka, cechy tego niewidomego to było
  pytanie do Ciebie, ja pokazałem trzy możliwości i przykładowe scenariusze.
  Wybierz poziom paranoi Twojego przykładowego niewidomego i wtedy będziemy się
  dalej zastanawiać.</p>  <p>„Wszyscy ci, którzy w którymś momencie opierają się
  na zaufaniu do swoich informatorów postępują nieracjonalnie.” &#8211;
  postępują nieracjonalnie? Dlaczego?</p>
* jamajka (2009-04-02 11:15:21): <p>Zastanawianie się ma sens wyłącznie przy
  niewidomym który dopóki nie uzyska obiektywnej pewności że nie ma podglądaczy,
  nie uzna istnienia fotografii. Niewidomy który w jakimkolwiek momencie <span
  class="caps">WIERZY</span> otoczeniu nie jest interesującym obiektem, bo nie
  postępuje racjonalnie &#8211; a przecież dowód istnienia fotografii miał być
  racjonalny, prawda?</p>  <p>A dlaczego nie postępuje racjonalnie? Bo opiera
  się na wierze, a nie na obiektywnych dowodach. Wierzy w to, co powiedzieli mu
  informatorzy (czyli że nikt nie podglądał).</p>
* dexter (2009-04-02 13:18:28): <p>Rozumiem, w czym tkwi tu problem. Po prostu
  analogia niewidomego z osobą &#8222;odporną na zdolności parapsychiczne&#8221;
  nie jest tu do końca właściwa. Możemy spokojnie założyć, że widzący znajomi
  każdego niewidomego twierdzą, że fotografia istnieje i nie ma co do tego
  wątpliwości. </p>  <p>Tu jednak chodzi o sytuację, gdy część opinii jest
  sprzeczna z pozostałymi. Gdy np. ktoś wysuwa hipotezę, bądź twierdzenie, które
  stoi w sprzeczności z dotychczasową wiedzą o świecie. Faktyczne oddziaływania
  łatwo można wykazać, w przeciwieństwie do zdolności parapsychicznych.</p>
* Dedal (2009-04-02 15:22:41): <p>A tak w ogóle to zdrowie dopisuje? Bo widzę
  same dywagacje studenckie tutaj. Koleś idź do armii, dzieci zrób itd. Zajmiesz
  się nie liczeniem palców a życiem. Zaczniesz w końcu doświadzać życia
  osobiście a nie z książek. A takie farmazony to możesz opowiadać narkomanom na
  dworcu przy założeniu, że Ci wcześniej manta nie spuszczą ;)</p>
* dexter (2009-04-02 17:08:39): <p>Narkomani to chyba woleliby pogadać z tobą,
  Dedalu. Czy to nie ty miałeś całkiem dobry pomysł na odlot? ;)</p>
* Dedal (2009-04-03 12:42:20): <p>Dexter,</p>  <p>Zauważ jedno &#8211; ja
  żartuję :D Maciek nie daje sie wkręcić. Ale jego słuchacze owszem ;)<br />
  Uwielbiam Maćka za jego odporność. Niegdyś wyłożył mi cała ideę Pythona.
  Podkreślam jeszcze raz &#8211; to co napisałem to jedynie próba wyprowadzenia
  stabilnego Macieja z równowagi :) Nie ma co się złościć &#8211; życie to sporo
  testów. Ale na szczęście dexter widzę, że i Ty żartujesz :) Zatem  Ciebie
  gorąco pozdrawiam a Maćka dalej testujmy ;)<br /> Swoją drogą żałuję, że
  Maciek nie jest w kraju. Bardzo chciałbym się spotkac i pogadać :(</p>
  <p>Pozdrawiam wszystkich serdecznie.</p>
* Automaciej (2009-04-04 04:22:01): <p>@jamajka: Napisałaś: „A dlaczego nie
  postępuje racjonalnie? Bo opiera się na wierze, a nie na obiektywnych
  dowodach. Wierzy w to, co powiedzieli mu informatorzy (czyli że nikt nie
  podglądał).”</p>    <p>Nie wiem jak ty rozumiesz racjonalizm, chyba inaczej
  niż ja. Co to są „obiektywne dowody”? Wrażenia wzrokowe raczej się <a
  href="http://www.youtube.com/watch?v=BPyvAtQYVok" rel="nofollow" >nie
  kwalifikują</a>, prawda? A jeżeli nie one, to co?</p>    <p>Z drugiej strony,
  brak „obiektywnych dowodów” nie musi od razu oznaczać wiary. Nie chodzi o to,
  żeby „wierzyć” widzącemu, żeby bezkrytycznie przyjmować wszystko, co on mówi,
  jako prawdziwe. Można natomiast przyjąć do wiadomości, że powiedział to co
  powiedział i zastanowić się, jakie można znaleźć tego dobre wytłumaczenie.
  Dobre, to znaczy możliwie proste i jednocześnie tłumaczące możliwie dużo.</p>
  <p>Jeszcze jedna rzecz. Przetłumaczony oryginalny post nawiązuje do
  jasnowidzów, którzy chcą aby uznać ich umiejętności na podstawie wyników które
  są ledwo co lepsze niż to, co można uzyskać na chybił trafił.</p>
  <p>@Dedal: Mąciwodo ty! :-)</p>
* dexter (2009-04-06 15:23:08): <p>@Dedal</p>  <p>&#62;Ale na szczęście dexter
  widzę, że i Ty żartujesz :)</p>  <p>Zawsze :]</p>  <p>&#62;Swoją drogą żałuję,
  że Maciek nie jest w kraju. Bardzo chciałbym się spotkac i pogadać :(</p>
  <p>Ja chyba będę miał w tym roku okazję pogadać z guru na żywo ;).</p>
* jamajka (2009-04-07 09:29:49): <p>A czymże innym jest racjonalizm jak nie
  wymaganiem żeby wszystko było udowodnione w sposób niezależny od dowodzących?
  Z czego jasno wynika że wszelkie &#8222;niewidomy zaufał widzącym&#8221; jest
  nieracjonalne. I może trzymajmy jakiś poziom, co? Iluzjoniści jako analogia
  eksperymentu? To prawda że zobaczenie czegoś &#8222;na własne oczy&#8221;
  niekoniecznie jest twardym dowodem, ale właśnie dlatego utwardza się go
  setkami sposobów, których oczywiście iluzjonista specjalnie (i za obopólną
  zgodą) uniknie.</p>  <p>A jeśli chodzi o jasnowidzów, to chwileczkę, są te
  umiejętności jednak wyższe niż czysto losowe strzelanie? No to w czym problem?
  Że nie mają 100% trafień? Rozumiem w takim razie że terapie o których wiadomo
  że dają na przykład 50% (a i to czasami dużo) szans na wyzdrowienie, a nie
  100%, to domena znachorów?</p>
* Automaciej (2009-04-26 14:17:15): <p>Skoro już wdajemy się w takie szczegóły,
  ja rozumiem racjonalizm w sensie potocznym, z <a
  href="http://pl.wikipedia.org/wiki/Racjonalizm" rel="nofollow" >kilku
  znaczeń</a> podawanych przez Wikipedię chodzi mi o to:</p>  <blockquote>
  <p>Racjonalizm w potocznym znaczeniu to postawa polegająca na porządkowaniu i
  poddawaniu logicznej krytyce docierających do nas wiadomości i odrzucanie
  tych, które zaprzeczają znanym faktom i / lub logice.</p> </blockquote>  <p>Ja
  bym bardzo chciał żeby „wszystko było udowodnione w sposób niezależny od
  dowodzących”, ale takiego wymagania w żaden realistyczny sposób spełnić się
  nie da. Mimo to można <a href="http://pl.wikipedia.org/wiki/Metoda_naukowa"
  rel="nofollow" >dużo zrobić</a> żeby osiągnąć duży stopień zaufania wiedzy o
  świecie.</p>  <p>Napisałaś: „A jeśli chodzi o jasnowidzów, to chwileczkę, są
  te umiejętności jednak wyższe niż czysto losowe strzelanie? No to w czym
  problem? Że nie mają 100% trafień?”</p>  <p>Jasnowidze nie muszą mieć 100%
  trafień &#8211; podejrzewam że nawet osoba widząca nie będzie miała 100%
  trafień jeżeli próba będzie odpowiednio duża, bo zawsze trafi się zdjęcie albo
  zamazane, albo któryś palec będzie zasłonięty, itp.</p>  <p>Chodzi o taką
  liczbę trafień, żeby było widać, że jest większa niż to, co można uzyskać na
  chybił trafił.</p>
