+++
# vim:set nosmartindent nocindent ft=markdown:
date = "2008-04-01T08:39:33"
draft = false
title = "Struktura Wszechświata i my"
aliases = ["/2008/04/01/struktura-wszechswiata-i-my/"]
tags = ["sceptycyzm"]
+++
Pierwotnie miałem pisać o czymś zupełnie innym. Ale pojawiło się coś, o czym
po prostu trudno mi nie nie napisać.

Rozmawiając z ludźmi na temat religii, a ostatnio zdarzało mi się to dość
często, stawałem zawsze po stronie braku wiary, dyskutowałem, argumentowałem,
najczęściej dość nieustępliwie. Podczas tych rozmów powoli zaczynałem sobie
uświadamiać, że chyba jednak nie do końca wierzę w to, co mówię.

Ideologia ateizmu wydaje się prosta. Nie ma dowodów, nie ma Boga, koniec,
kropka. Ale zastanówmy się przez chwilę. Popatrzmy na świat naokoło. Dlaczego
właściwie tu jesteśmy? Dlaczego świat w ogóle istnieje? Czy mógł się wziąć z
niczego? Nagle tak po prostu, wielkie bum pośrodku nicości? Samo z siebie?
Niewyobrażalnie wielka masa materii, plazma o nieprawdopodobnie wysokiej
temperaturze, która zapoczątkowała istnienie wszystkiego, pojawiła się tam ot,
tak po prostu?

My, jako ludzie, istoty myślące, mamy pewne intuicje. Intuicje, które są
często wyśmiewane, albo odrzucane, albo zamiatane pod dywan. Tak jakby były
niestosowne, albo nieistotne, albo błędne, albo w ogóle nie powinniśmy ich
mieć. Próbujemy się ich pozbywać. Ale one powracają! Może jednak nie
powinniśmy ich dyskryminować? Chyba sam fakt, że je mamy, o czymś jednak
świadczy, prawda?

![Człowiek, który nie odlatuje w
kosmos.](http://media.blizinski.pl/images/blog/czlowiek-ziemia-1.png)

Ale nawet jeżeli nie będziemy zwracać uwagę na intuicje, możemy po prostu
patrzeć na dowody których dostarcza nam świat. Po pierwsze, że on w ogóle
jest. Po drugie to, _jaki_ jest. Weźmy chociaż bardzo prosty fakt, że jakoś
trzymamy się powierzchni Ziemi i nie odlatujemy w kosmos. Teoria Newtona mówi,
że każdy człowiek jest przyciągany w kierunku środka ciężkości Ziemi.
Rzeczywistość jest jednak trochę bardziej skomplikowana. Wprowadzimy proste
pojęcie:

Atom.

![Atom](http://media.blizinski.pl/images/blog/atom.png)

Przypatrzmy się bliżej, jak to naprawdę wygląda. Zarówno człowiek, jak i
Ziemia, składają się z malusieńkich elementów, czyli atomów. Nie można już
mówić o tym, że to „Ziemia przyciąga”, bo widzimy już tylko zbiór atomów.
Można sobie to wyobrazić mniej więcej tak:

![Jak naprawdę wygląda człowiek składający się z
atomów.](http://media.blizinski.pl/images/blog/czlowiek-ziemia-3.png)

Rozmiary atomów nie są oczywiście w skali, ale przynajmniej widać zasadę.
Teraz, przyciąganie pomiędzy człowiekiem i Ziemią to tak naprawdę przyciąganie
pomiędzy atomami z których składa się człowiek i atomami, z których składa się
Ziemia. Właściwie, to każdy atom Ziemi przyciąga każdy atom człowieka. (Nie
byłem w stanie narysować wszystkich strzałek, bo nic już by się nie dało
zobaczyć.)

![Oddziaływania pomiędzy
atomami](http://media.blizinski.pl/images/blog/czlowiek-ziemia-4.png)

Interesująca jest liczba atomów, która bierze udział w tym zjawisku. [W ciele
człowieka jest ich](http://education.jlab.org/qa/mathatom_04.html) około 7 ×
1027, natomiast [na kuli
ziemskiej](http://wiki.answers.com/Q/How_many_atoms_are_there_on_earth) jakieś
1.3×1050. Żeby policzyć ile oddziaływań naraz nam to daje, mnożymy te dwie
liczby przez siebie:

![Liczba oddziaływań](http://media.blizinski.pl/images/blog/liczba-
oddzialywan.png)

Liczba ta wynosi 9.1 × 1077, czyli jest to dziewiątka, za którą stoi
siedemdziesiąt siedem zer: 910, 000, 000,000,000, 000,000,000, 000,000,000,
000,000,000, 000,000,000, 000,000,000, 000,000,000, 000,000,000. Jest to
niewyobrażalnie duża liczba, a właśnie tyle oddziaływań naraz ma miejsce
pomiędzy ciałem człowieka i Ziemią. Skąd każdy atom wie, na ile powinien być
przyciągany? Skąd atom wie, gdzie są inne atomy i jaka powinna być siła z
którą atomy będą próbowały się do siebie zbliżać? Sama wymiana tej informacji
pomiędzy tyloma atomami naraz, każdy z każdym, wymagałaby nieprawdopodobnej
przepustowości kanału informacyjnego, tak dużej, że cała przepustowość
współczesnego Internetu razem wzięta nie pokryłaby nawet ułamka tego
zapotrzebowania.

Idąc dalej, właściwie nie można wysnuć innego wniosku, jak ten, że _to_ po
prostu _nie ma prawa działać_. Jest to najzwyczajniej w świecie niemożliwe.
Zorganizowanie prawidłowego działania tak wielu atomów naraz po prostu nie
może się odbywać samo z siebie; wysiłek który jest potrzebny do tego żeby
utrzymać cały ten system w kupie jest tak wielki, że to nie może się dziać
_tak po prostu_. Musi istnieć coś więcej, jakaś wyższa siła, która trzyma to
wszystko razem i nadaje temu sens.

Struktura Wszechświata na zawsze pozostanie tajemnicą.

## Komentarze

* hcz (2008-04-01 10:06:38): <p>Uff&#8230; sprawdziłem datę.</p>
* mcv (2008-04-01 10:09:45): <p><span class="caps">OMG</span>, najpierw
  niemiecki Jogger, a teraz wywód o atomach. ;-)</p>
* error777 (2008-04-01 11:36:30): <p>Jest proste wytłumaczenie&#8230; &#8222;Ja
  rzekłem: Jesteście bogami<br /> i wszyscy &#8211; synami Najwyższego&#8221;...
  cytat z Ps (82, 6) http://online.biblia.pl/rozdzial.php?id=915</p>
* hcz (2008-04-01 11:43:54): <p>@error777: A konkretnie czego to jest
  wytłumaczenie&#8230;?</p>
* error777 (2008-04-01 11:47:42): <p>@hcz: no poruszonej przez autora tajemnicy
  :-D&#8230; coś podobne jest w Zen &#8222;oko nie może zobaczyć
  siebie&#8221;...</p>
* zuo (2008-04-02 01:35:33): <p>A już poza konwencja prima-aprilisową: pytania o
  praprzyczynę nie są wcale głupie. Jeżeli zakładamy, że wszystko ma swoją
  przyczynę – to zawsze dochodzimy do momentu, w którym to założenie okazuje się
  co najmniej wątpliwe: albo bowiem musimy przyjąć istnienie praprzyczyny, a
  więc czegoś (pierwotny Błysk?) lub kogoś (Bóg?), co żadnej przyczyny nie ma –
  albo też dopuścić znowuż sprawiającą szereg problemów koncepcję „zapętlenia”
  (przyczyna będąca pośrednio swoim skutkiem? ale skąd ona? :]) lub też jakiegoś
  „asymptotycznego rozmycia czy też rozrzedzenia” (i znowu – co do materii i
  czasoprzestrzeni, to jeszcze jakoś to się da zastosować, ale co z logiką, w
  której imadle trzymamy całe te nasze rozważania? skąd ona? a może to logika
  jest Bogiem? :)</p>
* error777 (2008-04-02 07:42:27): <p>zuo: a może prawa logiki nie są
  &#8222;jednorodne&#8221; &#8211; nie ma uniwersalnej logiki a zależy ona od
  wyboru np. skali&#8230; tak jak inne prawa obowiązują w dziedzinie kosmologii
  a inne w dziedzinie kwantów :-)</p>
* hcz (2008-04-02 10:32:00): <p>@error777: Długo rozmyślałem nad podanymi przez
  Ciebie cytatami&#8230; i już wiem: niewierzący to śmierdzące lenie lub
  półgłówki, których przerastają wyzwania intelektualne stawiane przez
  wiarę.</p>
* error777 (2008-04-02 10:51:45): <p>hcz: chyba jednak niedługo :<del>)... wiara
  to podstawowy tryb pracy człowieka :</del>) Człowiek najpierw obserwował
  ptaki, potem bracia Wright robili eksperymenty z lataniem, a na końcu powstała
  teoria aerodynamiki. Wiara to działanie bez wiedzy&#8230; a wiedza to
  poukładana w przepisy i wzory poprzednia wiara&#8230; tak aby ją można
  powtórzyć (a korzstamy z tego wszyscy). Korzystasz z GSMa, Internetu&#8230;
  możesz też zacząć używać tzw. &#8222;świętych pism&#8221;... tylko w jakim
  celu?</p>
* hcz (2008-04-02 14:35:37): <p>@error777:<br /> &#8222;wiedza to poukładana w
  przepisy i wzory poprzednia wiara…&#8221; </p>  <p>Sugerujesz zatem że
  teologia zmieni kiedyś status z nauki humanistycznej na przyrodniczą...?</p>
* error777 (2008-04-03 07:27:16): <p>@hcz: obserwując obecny trend do unifikacji
  w fizyce&#8230;może powstanie połączenie fizyki i mistyki. Tak jak fizyka
  opisuje zachowanie czegoś co nazwano &#8222;elektronem&#8221; (to jest tylko
  <span class="caps">OPIS</span> zachowania&#8230; nic więcej)... moim zdaniem
  tzw. &#8222;święte pisma&#8221; podają opis zachowania czegoś co nazywamy
  &#8222;człowiekiem&#8221;. Poprzednie zdania to duży skrót myślowy ale oddają
  główną ideę. Tak jak ostatnie 150 lat prąd elektryczny (czyli powszechne
  zastosotwanie elektronu) wprowadził nową jakość w &#8222;materialnym&#8221;
  życiu&#8230; tak samo powszechne zastosowanie &#8222;świętych prawd&#8221;
  może zmienić jakość &#8222;duchową&#8221; życie. Używając przenośni powiem że
  obecne kościoły to jak bomba atomowa&#8230; niewłaściwy użytek z odkrywanej
  wiedzy.</p>
* Marek (2008-04-03 12:39:31): <p>Cały wywód mi się podoba, z wyjątkiem
  końcowych wniosków. Zwłaszcza ostatnie zdanie zupełnie nie pasuje do
  reszty.</p>  <p>Tak popularne błędy logiczne, jak to, że jeśli czegoś nie
  wiem, to znaczy, że tego nie można wiedzieć, nikt tego nie wie i nigdy nie
  będzie wiedział, nie przystają do pięknego racjonalizmu reszty wywodu,
  niezależnie od jego primaaprilisowości.</p>  <p>Pozdrawiam :-)</p>
