+++
# vim:set nosmartindent nocindent ft=markdown:
date = "2008-08-03T20:48:55"
title = "Domowy test filtru wody Brita"
tags = [ "sceptycyzm" ]

+++
Kiedyś dostaliśmy z Lucyną taki oto filtr wody w prezencie.

![Pokrywka jest założona nie w tę stronę co trzeba. To jest filtr
wody-raper.](http://media.blizinski.pl/images/blog/2008/filtr-wody-brita.jpg)

Co prawda darowanemu koniowi się w zęby nie zagląda, ale... może warto
sprawdzić, czy to w ogóle koń?

<!--more-->

Procedura była podobna jak ostatnio.  Dwie próbki wody, obydwie przegotowane,
i jedna przefiltrowana.  Rzut monetą, wylosowanie 10 kubeczków z wodą,
smakowanie, zapisanie wyników na kartce i porównanie.

Ja oznaczałem kubeczki literami F (filtrowana) i N (niefiltrowana). Lucyna
oznaczała kubeczki literami A i B, i nie potrafiła się zdecydować, która woda
jest która, ale stwierdziła że woda B smakowała lepiej.

Zakładając, że B==F, wyniki są takie:

| l.p. | de facto | wysmaczone | trafienie |  
---|---|---|---|---|---  
| 1 | F | A | - |  
| 2 | N | B | - |  
| 3 | N | B | - |  
| 4 | N | B | - |  
| 5 | F | A | - |  
| 6 | F | B | + |  
| 7 | N | A | + |  
| 8 | F | B | + |  
| 9 | F | B | + |  
| 10 | F | A | - |  
  
Daje to 4 trafienia na 10. Zakładając, że F==A, mamy 6 trafień na 10. Tak czy
siak, nawet jeżeli założymy że filtr _pogarsza_ smak wody, 6 trafień na 10 nie
jest wynikiem który mógłby nas przekonać że daje on jakąś różnicę w smaku.
Zwykły rzut monetą może dać nam 5 trafień bez problemu.

Być może, filtr wody jest korzystny z jakichś innych względów, ale jeżeli ktoś
mi kiedyś powie, że herbata z przefiltrowanej wody lepiej smakuje, uśmiechnę
się i zapytam: „Masz może plastikowe kubeczki?”

# Komentarze

* Walker (2008-08-03 20:51:12): <p>Czy celem tego filtrowania jest poprawa smaku
  czy pozbycie się jakichś niezdrowych składników?</p>
* zx (2008-08-03 20:56:32): <p>A może po prostu masz dobrą wodę kranową? U mnie
  kranówy nie da się pić, a już w pobliskim mieście (brana z innego źródła) jest
  wyśmienita i jak potem muszę wrócić do &#8216;swojej&#8217;, to czuję znaczną
  różnicę w herbacie.</p>
* Uzytkownik (2008-08-03 20:56:49): <p>Nie lepiej robić pełen test z herbatą? W
  końcu nie tylko chodzi o smak samej wody ale także o reakcjie, wyrównywanie
  stężeń etc. Zupę nie soli się w końcu żeby była słona&#8230;</p>
* Walker (2008-08-03 20:57:44): <p>O, właśnie, może to coś zmienia z twardością
  wody i taka herbata na przykład jest potem lepsza.</p>
* Dandys (2008-08-03 21:01:27): <p>Tak, jak pisze zx &#8211; u mnie w domu (80
  km od Lublina) woda z kranu jest smaczna, ale twarda. W Lublinie zaś, na
  stancji, chyba bym zwymiotował po wypiciu szklanki nieprzegotowanej kranówy.
  Niedobre to to, a chlorem śmierdzi w całej łazience przy myciu.<br /> Swoją
  drogą, najsmaczniejsza jest właśnie twarda woda.</p>
* Uzytkownik (2008-08-03 21:02:40): <p>@Dandys: Mineralna w końcu jest
  &#8216;twarda&#8217;...</p>
* Dandys (2008-08-03 21:03:28): <p>To prawda. Ale to też zależy, w Lublinie też
  mam twardą wodę a jest fatalna. Ale to pewnie od tego chloru.</p>
* art.stk (2008-08-03 21:09:17): <p>Te filtry to chyba raczej służą do pozbycia
  się różnych paskudztw, które w kranówie mogą się znaleźć a poprawa smaku to
  może przy okazji. Sam piję dziennie ze 2 litry przefiltrowanej Britą wody z
  kranu i różnicy w smaku dużej nie ma. Za to u rodziny parę kilometrów stąd,
  różnica w smaku jest duża.</p>
* Koval (2008-08-03 21:10:30): <p>włóżcie elektrodę i przepuście przez wodę
  prąd&#8230; i porównajcie przefiltrowaną i nieprzefiltrowaną</p>
* Dandys (2008-08-03 21:11:39): <p>Koval: sugerujesz, że z filtra wychodzi woda
  destylowana?</p>
* Jajcuś (2008-08-03 21:23:53): <p>Dużo zależy od tego jaką wodę się filtruje. A
  smak samej wody to nie wszystko. Ja, na przykład, nie lubię smaku wody
  przefiltrowanej nowym wkładem &#8212; jest trochę kwaskowata. Ale herbata z
  przefiltrowanej wody jest smaczniejsza i dużo ładniejsza (bez
  &#8222;kożuszka&#8221;) niż z wody niefiltrowanej. I kamień w czajniku się nie
  osadza, gdy używamy tylko filtrowanej wody. Gdy zwlekamy z wymianą filtra, to
  efekty widać coraz bardziej: kamień w czajniku (który w kawałkach wpada do
  herbaty) i &#8222;kożuszek&#8221; na herbacie.<br /> Koval: filtr Brita to nie
  żadna odwrócona osmoza i raczej nie wyciąga z wody minerałów :)</p>
* Cachotterie (2008-08-03 21:31:12): <p>W pierwszej chwili się zdziwiłam, w
  drugiej pomyślałam &#8222;różne są gusta, również w smakach&#8221;, a w
  trzeciej dotarło do mnie, że samej wody z filtra w sumie nie pijam.
  Podreptałam, przefiltrowałam, porównałam z kranówką &#8211; tak, możliwe że na
  ślepym teście bym stwierdziła że kranówka smakuje lepiej. Filtrowana wydaje
  się odrobinę... słodkawa?</p>  <p>W każdym razie jestem ciekawa co by wykazał
  Wasz test na herbacie, nie wodzie &#8211; ale ciężko by było zrobić test
  ślepy, bo u nas od razu w szklance (po kolorze herbaty i osadzie) widać która
  jest która ;] Chyba żeby zawiązać oczy ;)</p>
* Cachotterie (2008-08-03 21:34:23): <p>Przy okazji, ciekawa też jestem czy
  przegotowanie wody nie zmienia trochę wyniku. ;)</p>
* Automaciej (2008-08-03 22:21:14): <p>Obydwie wody były przegotowane, różniły
  się tylko przefiltrowaniem.</p>  <p>Kolor herbaty i osad też można
  przetestować! Mówisz że od razu widać... czy aby na pewno? :-)</p>  <p>Być
  może faktycznie moja kranówka jest stosunkowo niezła. Jestem ciekaw jak by
  wyszły takie testy u Was.</p>
* Uzytkownik (2008-08-03 22:22:49): <p>U mnie w ogóle zrezygnowano z kranówy na
  rzecz wody z baniaków [wody nie mineralnej chyba tylko
  &#8216;spożywczej&#8217;] &#8211; do dostania w sklepie.</p>
* mariusz (2008-08-03 23:02:41): <p>Ja mam w kuchni filtr który bezpośrednio
  oczyszcza wodę oraz ma dwa specjalne kraniki, jednym leci woda którą można od
  razu pić a druga jest do przegotowywania. </p>  <p>Jeśli chcemy zrobić herbatę
  to używamy wody tej do przegotowania, w czajniku nie robi się od niej żaden
  osad, tak samo w dzbanku z herbatą, jeśli masz z zwykłą wodą to zrobi ci się
  osad, jeśli z przefiltrowaną to go nie ma ;)</p>  <p>Najważniejsze jest to że
  wodę którą dostajemy po filtrowaniu jest bez jakiś zarazek itp :D poprstu
  czyściutka</p>
* zx (2008-08-03 23:30:21): <p>Brita to filtr węglowy, tak?</p>
* Automaciej (2008-08-04 00:36:01): <p>Tak, węglowy.</p>
* hcz (2008-08-08 01:17:38): <p>@mariusz: Jeśli chodzi Ci o to, żeby woda była
  bez jakichś &#8222;zarazek&#8221; to wywaliłeś jakieś dwa tysiące w błoto.
  Taki jest właśnie cel uzdatniania wody i w cywilizowanych krajach &#8212;
  jeśli nie nastąpi jakaś awaria &#8212; z kranu leci woda bez
  &#8222;zarazek&#8221;. Reszta to kwestia smaku.</p>
* lisek (2008-09-30 15:06:01): <p>Sam uzywam filtra Brita w Warszawie. Jak go
  kupiłem to pierwsze co zrobiłem to test smaku kranówki.</p>  <p>Jako że woda
  tutaj syfiasta jest była i zawsze będzie woda z filtra jest duuużo
  smaczniejsza, nie mówiąc już o tym że czasem tylko przez filtr uzyskuje wode o
  normalnej krystalicznej barwie ;-/</p>
* sebi (2009-04-29 19:21:07): <p>a nie lepiej kupic testery i dowiedziec sie
  cosie pilo ?<br /> nastepnym krokiem jest zakup &#8222;odpowiedniego&#8221;
  filtra do &#8222;swojego kranu&#8221;<br /> dla niedowiarkow &#8211; mozna
  zrobic jeszcze jeden test po zalozeniu filtrow<br /> zapewniam ze smakuje i
  jest czysta.</p>  <p>UWAGA:<br /> nie zakladajcie tanich filtrow z Chin lub
  produkowanych w &#8222;garazu&#8221; </p>  <p>DYGRESJA:<br /> na zachod od
  Odry standardem jest montaz filtrow na wejsciu wody do budynku, nawet
  splukujac wode w toalecie masz wtedy filtrowana.<br />
  <br /> moje slowa poparte
  sa doswiadczeniami pracy w miedzynarodowym koncernie produkujacym filtry wody
  dla przemyslu farmaceutycznego, ale to inna bajka</p>
* kalin (2009-08-03 23:46:22): <p>uzywazam filtra do wody brita od dawna teraz
  kupilem wkaład i leci z niego czarna woda co jest grane prosze o pomoc ???</p>
* Arecki71 (2009-09-17 13:34:13): <p>Taki test to dupa anie test. Smak wody
  czasem trudno rozróżnić, a tego co w niej się znajdowało przed filtrowaniem
  zobaczyć można na filtrze po jego wymianie.</p>
* marcin (2010-05-03 22:35:14): <p>Dobre ;)</p>  <p>ciekawe podejście do
  testowania filtrowanej wody. Jako ciekawostkę mogę powiedzieć że teraz BRITA
  uruchomiła badanie jakości i wody z kranu w Polsce. Jestem ciekawy czy Twoje
  doświadczenie będzie miało taki sam wynik jak Testera wody z kranu.</p>
  <p>BTW z tego co wiem wybrali gościa z ponad 3 tyś kandydatów - szkoda że nie
  startowałeś ;)</p>  <p>Pzdr</p>
* marcin (2010-05-03 22:36:03): <p>Aha zapraszam na stronę www.tester.brita.pl
  oraz http://pl-pl.facebook.com/pages/BRITA-Tester/106369996059445 :)</p>
* majkel essien (2010-11-16 14:09:06): <p>Sam od niedawana korzystam z filtra do
  wody z systemem odwróconej osmozy. Jestem bardzo zadowolony woda jest lepsza w
  smaku i na pewno zdrowsza. </p>  <p>pozdrawiam<br /> Michał</p>
* marmur99 (2011-03-22 10:22:52): <p>Korzystam z filtru Brita w sumie od
  niedawna więc pamiętam jeszcze jak było "przed". W tej chwili po pierwsze nie
  mam kamienia w czajniku a co za tym idzie, mniej go wypijam z herbatą i kawą.
  Po drugie nie mam brudnego nalotu na kubkach po herbacie - i to też oznacza,
  że mniej wchłaniam tego czegoś. <br /> Smakowanie wody to jakiś dość dziwaczny
  test subiektywny, brak nalotu i kamienia to obiektywne obserwacje.</p>
* serwus (2012-01-16 14:04:35): <p>Kamień w czajniku oznacza, że masz twardą
  wodą tj. dużo wapnia i magnezu.  Równie szybko czajnik się zakamieni gotując
  bogatą w minerały wodę mineralną.</p>
* chemik (2012-01-24 04:36:12): <p>Oddaj wodę niefiltrowana i filtrowaną do
  analizy chemicznej. Na obecność chloru, minerałów, metali ciężkich, siarki
  itd. a także na obecność bakterii i zanieczyszczeń organicznych.</p>
* Iza (2012-07-19 22:50:02): <p>Woda z filtra typu Brita jest bardziej
  zanieczyszczona bakteriami. Do tego srebrem, ktore ma za zadanie eliminowac
  bakterie, przedostaje sie jednak do wody pitnej. Wiele bakterii wyksztalcilo
  juz na srebro odpornosc. W Niemczech nie zaleca sie stosowania wody z filtra
  bez przegotowania, szczegolnire odradza sie przygotowywanie posilkow dla
  dzieci na bazie wody filtrowanej. Kranowka jest tu czystsza i nie zaleca sie
  jej "poprawiania".</p>
