+++
# vim:set nosmartindent nocindent ft=markdown:
date = "2008-12-24T11:48:34"
draft = false
title = "Pieróg, pieroga, pierogowi"
tags = [ "życie" ]

+++
—Jakby co, możemy ugotować też te kupne.  
—Okaże się które są lepsze. A co jeżeli kupne będą lepsze?  
—Nie będą.  
—Czy uważasz, że firma która żyje z robienia ich, od dawna, w dużych
ilościach, robi je gorzej niż my, nie mający żadnej praktyki?

Takie oto dywagacje prowadziliśmy z L. podczas wczorajszego robienia pierogów.
Zajęło nam to strasznie dużo czasu, głównie dlatego, że w pierwszym podejściu
ciasto było za suche, a potem po dodaniu wody zrobiło się gruzełkowate i
trzeba było je rozrabiać przez dodatkowe 40 minut. Na szczęście ipfon ma tak
małe stawki do Polski że można postawić słuchawkę w trybie głośnomówiącym i
spędzić czas rozmawiając o kolorach i kształtach potworów z komiksów i filmów
anime, jedną ręką beznamiętnie międląc ciasto.

Pewnym utrudnieniem była razowa mąka, która ma w sobie otręby. Ciasto które ma
w sobie razową mąkę jest trudniejsze do rozwałkowania na cienko. Nie służy też
tak dobrze jako środek antyklejący. Pewnym problemem było to że ciasto podczas
wałkowania przyklejało się do blatu. Pamiętam że dziadkowie przed wałkowaniem
posypywali stolnicę mąką i rozprowadzali tę mąkę ręką. Z mąką razową ta
sztuczka nijak nie chciała się udać. Mąka zamiast się równo rozprowadzać,
tworzyła skupiska i puste miejsca. Najlepszy sposób jaki wymyśliłem to taki,
żeby posypywać mąką ciasto z góry, potem rozprowadzać mąkę po cieście — to
akurat się dobrze udawało — i potem odwracać ciasto na drugą stronę i
powtarzać operację.

Przerażające jest, ile czasu zajmuje robienie pierogów. O wiele więcej niż
jedzenie! Fajnie było porobić pierogi raz do roku, w świątecznej atmosferze.
Ale robienie pierogów np. po prostu na obiad wydaje mi się szaleństwem.

# Komentarze

* GiM (2008-12-24 13:48:19): <p>jak się posypuje stół/stolnicę mąką to dobrze
  jest to robić przez taki sito (u mnie w domu jest takie jedno z drewnianym
  bokiem, właśnie do tego celu) :)<br /> Poza tym dlaczego akurat z razowej?</p>
* Automaciej (2008-12-26 20:16:46): <p>Bo tylko taka akurat została&#8230;</p>
  <p>Faktycznie, teraz sobie przypominam patent z sitem. Następnym razem
  zastosuję.</p>    <p><span class="caps">BTW</span>, pierogi już zjedzone, a
  było ich 28. Wyszły bardzo dobre, aż się sam zdziwiłem.</p>
* michal (2008-12-28 23:44:59): <p>Nadzieja</p>  <p>Lecą z drzew ostatnie
  liście,<br /> Wichry wyją ponad ziemią,<br /> Hej, niełatwo ateiście<br /> U
  nas żyć, zwłaszcza jesienią!<br /> Sam zwyciężać musi troski,<br /> Żreć się z
  żoną i z rebiatą,<br /> A wierzący Rosołowski<br /> Ma aniołka stróża na
  to&#8230;<br /> Idą święta i choinka,<br /> Skąd wziąć grosz na tę imprezę?<br
  /> Ateista sam dla synka<br /> Musi kupić w mieście prezent.<br /> Musi szukać
  żeby tanio,<br /> Kombinować i dogadzać,<br /> A u Rosołowskich anioł<br />
  Targa paczki w te i nazad!<br /> On ustawia piękne drzewko,<br /> On za
  opłatkami chodzi,<br /> Po czym z tradycyjną pieśnią<br /> Występuje: „Bóg się
  rodzi&#8230;”<br /> Rosołowscy przy Wigilii,<br /> Śpiew anielski z okna
  płynie,<br /> ...ateista swej familii<br /> Opowiada o Darwinie.<br /> Nie ma
  śpiewów w jego domu,<br /> Przeto ateista myśli: &#8211; U nas, prawdę mówiąc,
  komu<br /> Są potrzebni ateiści?<br /> Lecz pomimo ciężkiej doli,<br />
  Wątpliwości i subiekcji<br /> Nie nawraca się, bo woli<br /> Pchać się w życiu
  bez protekcji.<br /> ...za to kiedy życie minie,<br /> Nagrodzone będzie
  wszystko,<br /> Bo gdzieś przecież być powinien<br /> Raj zmęczonych
  ateistów!</p>  <p>Spoznione wesolych swiat ;)</p>
* Automaciej (2008-12-30 12:40:06): <p>@michal: kim jesteś?</p>
