+++
# vim:set nosmartindent nocindent ft=markdown:
date = "2009-01-18T14:25:14"
draft = false
title = "Uczciwość dyskusji"
tags = ["dywagacje"]
+++
Pod moim [niedawnym wpisem](/2009/01/kto-wygral-dyskusje/)
o wygrywaniu dyskusji, Hoppke napisał komentarz, w którym...  zresztą, po prostu
go przytoczę w całości:

> I IMO nie ma „nieuczciwej” dyskusji. Najwyżej dochodzi do takiej rozbieżności
> użytych środków/oczekiwań, że dyskusja się kończy. I nawet wtedy wiadomo, kto
> wygrał.  

Ocena wygranej zależy oczywiście od subiektywnych kryteriów, ale większość
ludzi ma je dość zbieżne. Punkty zdobywa się np. za: sprowokowanie przeciwnika
do zaprzeczenia samemu sobie (nokaut), wykazanie się większą wiedzą, albo np.
skomplikowanie dyskusji tak, że nikt już nie wie o co biega (wymęczenie
przeciwnika) i dyskretną zmianę tematu na bardziej korzystny, no i oczywiście
zdyskredytowanie rozmówcy jako człowieka (nie wszędzie uznawane jako
zwycięstwo, bo na ogół nie ma związku z tematem sporu, ale na ogół zadziała).
Jest wiele możliwości. Czasem wprowadza się dodatkowe obostrzenia (np. zakaz
nawiązywania do faszyzmu).  
  
Dyskusje-rywalizacje są IMO prostsze niż dyskusje-kooperacje. Choćby dlatego,
że rywalizuje się o epenisa, a do współpracy to już trzeba mieć jakiś
solidniejszy powód. No i szczególnie w internecie prościej rywalizować, niż
zaangażować się empatycznie i nawiązać jakąś więź z rozmówcą.

_(Podobny motyw widać w [innym komentarzu
Hoppkego](/2007/07/13/nienawidze-jezyka-naturalnego/).)_

Hoppke oczywiście może tak postawić sprawę, że nie ma czegoś takiego jak
nieuczciwa dyskusja. Pojęcie uczciwości zawiera w sobie założenie, że mamy do
czynienia z regułami, albo że sytuacja przypomina [dylemat
więźnia](http://automaciej.jogger.pl/2007/05/12/dylemat-wieznia-i-bullying/),
to znaczy że jest możliwe, żeby jedna strona zyskała dużo, kosztem dużych
strat u drugiej. Skoro Hoppke odrzuca pojęcie uczciwości, podejrzewam że w
dyskusji odrzuca stosowalność reguł w ogóle. Jego przykłady (komplikowanie,
męczenie przeciwnika, zmiana tematu i atak ad hominem) są ewidentnie wbrew
regułom dyskusji, więc chyba o to mu chodziło.

Być może Hoppke nie mówi o tym, jaka dyskusja _być powinna_, tylko jakie
dyskusje obserwujemy „w przyrodzie”. Punkty zdobywa się u publiczności, i
skoro publiczność stwierdza, że osoba która przypuszcza atak ad hominem
wygrywa, to po prostu przyjmujemy to do wiadomości. Samo podejście jest w
porządku, możemy patrzeć na dyskusje, patrzeć w jaki sposób przebiegały i jaka
była reakcja publiczności.

Tak samo możemy obserwować, jak działa na przykład rynek, jakie zachowania
firm spotykają się ze sprzeciwem innych firm a które z aprobatą, oraz w jakich
sytuacjach mamy takie rozbieżności środków/oczekiwań, że firmy odchodzą z
rynku. Ale czy to oznacza, że nie ma czegoś takiego jak nieuczciwa transakcja?

Podobnie, można analizować jak ludzie zarządzają swoimi dobrami materialnymi.
W niektórych sytuacjach przedmiot przechodzi od jednej osoby do drugiej i
wszystko jest w porządku, a w innych nie. Jeżeli _analizujemy_, możemy
powiedzieć że wystąpiła rozbieżność środków/oczekiwań, kiedy jedna osoba
weszła do domu drugiej i wyniosła telewizor. Ale czy to znaczy, że nie ma
czegoś takiego jak kradzież?

# Komentarze

* Grzegorz (2009-01-18 16:37:32): <p>Widać, niektórzy przyswoili sobie
  najpopularniejsze chwyty erystyczne (<a
  href="http://pl.wikipedia.org/wiki/Erystyka" rel="nofollow" >według
  Schopenhauera</a>).</p>
* Radek (2009-01-18 17:49:26): <p>&#8222;Erystykę, czyli sztukę prowadzenia
  sporów&#8221; Shopenhauera radziłbym obu zainteresowanym panom przeczytać ;) I
  niech mi któryś powie, że np. sposób ostatni z tej książeczki jest
  uczciwy&#8230;</p>
* Automaciej (2009-01-18 19:31:24): <p>Tę z ilustracjami Szymona Kobylińskiego?
  Znamy, znamy. Ja ją traktuję bardziej jako przewodnik po błędach logiczno-
  językowych, albo ewentualnie jak <em>nie</em> należy prowadzić sporów.</p>
* Radek (2009-01-18 19:33:21): <p>ilustracji to nie pamiętam. A czemu to wg
  Ciebie przewodnik &#8222;jak nie prowadzić sporów&#8221;? To są drogi do
  wygranej w dyskusji&#8230;</p>
* Automaciej (2009-01-18 23:49:31): <p>Tak, ale nie chodzi o to żebym to ja
  wygrał dyskusję, tylko żeby dyskusję wygrał ten kto ma rację, niezależnie od
  tego czy to jestem ja czy nie. W „Erystyce” Schopenhauera chodzi tylko o
  stworzenie wrażenia wygrania dyskusji, bez względu na rację czy logikę. To
  jest bardzo dobra książka, ale w przewrotny sposób; pokazuje te techniki po
  to, żebyśmy wiedzieli z czym możemy mieć do czynienia i jak je rozpoznać
  zawczasu.</p>  <p>Tadeusz Kotarbiński w przedmowie napisał to bardzo ładnie:
  «Przedmiotem niniejszej rozprawki Schopenhauera są takie chwyty, których
  używają ci, co za wszelką cenę &#8211; awięc i za cenę prawdy i słuszności
  &#8211; chcą koniecznie „postawić na swoim”, zrobić tak, żeby było uznane, że
  oni maja rację. Dobrze jest uprzytomnić sobie różne możliwe fortele, aby
  wiedzieć na co można być narażonym w sporach z nierzetelnymi.»</p>  <p>Właśnie
  dlatego używam tej książki jako przewodnika po tym, jak nie prowadzić
  dyskusji. Prawda i słuszność to za wysoka cena.</p>
* Radek (2009-01-19 06:45:08): <p>W takim razie zwracam honor. Bardzo zacne
  podejście :)</p>
