+++
# vim:set nosmartindent nocindent ft=markdown:
date = "2007-01-07T09:53:18"
title = "Dwupoziomowe mieszkanie"
tags = [ "irlandia" ]

+++
Jako że przyjechałem w czwartek po południu, miałem tylko piątek na
załatwianie spraw, a teraz jestem w sumie turystą który spędza weekend w
Dublinie. No, może nie do końca. Turyści nie oglądają mieszkań do wynajęcia.

<!--more-->

W hostelu są trzy komputery z dostępem do Internetu. Nie przyglądałem im się z
bliska bo były zawsze zajęte, a ja korzystałem ze swojego laptopa. Wczoraj
jednak usiadłem z ciekawości i ku swojemu zdumieniu zobaczyłem Linuksa! A
konkretnie [Live Kiosk](http://www.livekiosk.com/).

Oglądaliśmy z L. mieszkanie. Nie było to pierwsze z brzegu mieszkanie, bo
wcześniej przekopałem się przez wiele ofert na [Daft](http://www.daft.ie/).
Mieszkanie jest fajne, blisko mojego [miejsca pracy](http://www.ucd.ie/) i w
bardzo spokojnej okolicy. Widzę w sumie dwa mankamenty: wykładzina w całym
mieszkaniu (wolałbym odsłonięte drewno, łatwiej kontrolować kurz) i brak
możliwości trzymania roweru. Poza tym mieszkanie ma wiele zalet, np. jest
dwupoziomowe, przestrzenne i jasne, umeblowane oraz wyposażone w podstawowe
AGD.

Można znaleźć mieszkania za podobną cenę, z drewnianą podłogą, ale na tyle
daleko UCD że musiałbym dojeżdżać autobusem.

Znalazłem budynek, w którym będę pracował. Zmierzyłem na Google Maps, jest
dokładnie 1.67 km od mieszkania które oglądałem. Mógłbym błyskawicznie
dojeżdżać tam rowerem. Tylko kłopot z tym, że nie ma tam gdzie tego roweru
parkować. Nie ma wiaty na rowery, a zarząd budynku nie zgadza się na
wprowadzanie rowerów do środka. Trzymanie roweru na zewnątrz też mi się nie
uśmiecha, bo w Irlandii często pada i rower by mi w try miga zardzewiał.

Szkoda że nie zorganizowałem sobie _references_ od poprzedniego gospodarza. W
Polsce to nie jest praktykowane, ale tutaj właściciel mieszkania zapytał o to
i musiałem powiedzieć że niestety nie mam nic takiego. Szkoda.

Spróbuję jeszcze dzisiaj poszukać mieszkania, może coś jeszcze obejrzeć jeżeli
się uda. W końcu widziałem tylko jedno mieszkanie. A chciałbym podjąć decyzję
w poniedziałek. We wtorek może być już za późno.

# Komentarze

* spin (2007-01-07 11:42:01): <p>jesli mozna zapytać, ile wołaja za takie
  mieszkanko co oglądałeś ?</p>
* Koval (2007-01-07 12:41:40): <p>no tak&#8230; dałby ci references, ale pewnie
  po Polsku jęsl sie nie mylę, więc tez by to nic nie dało.</p>
* Ja-Joanna (2007-01-07 17:27:14): <p>A jak sobie radzisz z osobnymi kranami na
  zimną i ciepłą wodę? (kto to wymyślił? nie wiem!)</p>
* mamaT (2007-01-07 19:49:53): <p>No ale każdy przecież kiedyś wynajmował
  mieszkanie po raz pierwszy. Skąd może mieć referencje? Może ja Ci napiszę???
  :-)</p>
* Automaciej (2007-01-07 19:51:23): <p>Referencje mają tak naprawdę sens tylko
  wtedy kiedy potencjalny gospodarz może je jakoś zweryfykować: sprawdzić w
  książce telefonicznej czy takie nazwisko faktycznie istnieje, zadzownić,
  porozmawiać. Referencje z Polski nie na wiele by się zdały.</p>
* Automaciej (2007-01-07 19:52:48): <p>@Joanna: to jest nawiązanie do tradycji
  mycia się w miednicy. Zatykasz umywalkę korkiem i mieszasz sobie wodę w
  umywalce, a potem się w niej myjesz. Ja oczywiście tak nie robię. :-P</p>
* Szymczak Piotr (2007-01-08 17:18:03): <p>Będziesz uczył w UCD?</p>
* automaciej (2007-01-09 00:34:20): <p>Pierwszy dzień w pracy<br /><br
  />Przejechałem swój przystanek, ale następny był na tyle blisko że wróciłem na
  miejsce w pięć minut. Wiedziałem że jak się gdzieś jedzie pierwszy raz, można
  łatwo się gdzieś zaplątać i dlatego dałem sobie więcej czasu.<br
  />Zatrzymałe[...]</p>
* automaciej (2007-01-10 00:01:35): <p>Adres e-mail kontra karta wejściowa<br
  /><br />Chyba nie mają tu do końca przemyślanej procedury wdrażania nowego
  pracownika. Żeby można było wchodzić do budynku, potrzebna jest karta. Żeby
  dostać kartę, należy wypełnić i złożyć odpowiedni formularz. Jedno z
  wymaganych pól form[...]</p>
* bazyl (2007-01-15 15:00:25): <p>Co do kranow &#8211; kupuje sie tzw. slonia,
  czyli gumowy trojnik :) Cale szczescie, ze ja mam juz normalne krany u siebie
  :) Sic!</p>  <p>Co do referencji &#8211; jako przyjezdny, nie posiadajacy
  referencji od poprzedniego landlorda mozesz dostarczyc referencje od
  aktualnego pracodawcy. Dziala zawsze :)<br /> Przecwiczylem :)</p>
* automaciej (2007-10-14 08:10:14): <p>Gibson ES-135<br /><br />Na pomysł
  wpadłem jeszcze w Irlandii. Zaczęło się od tego, że poznałem w Dublinie
  gitarzystkę, co skończyło się, a jakże, tym że wziąłem gitarę do ręki pierwszy
  raz od co najmniej trzech lat. No i... wiecie jak to jest, od łyczka
  d[...]</p>
