+++
# vim:set nosmartindent nocindent ft=markdown:
date = "2009-11-04T12:09:24"
title = "Angielskie napisy do polskich filmów"
tags = [ "języki" ]
+++
Podczas ostatniej wizyty w Polsce szukałem płyt DVD z polskimi filmami, które
mógłbym mieć na półce w razie gdyby ktoś z kolegów zapytał się o polskie kino.
Szukałem przede wszystkim w Empiku, który ma cały dział z polskim kinem.
<!--more-->
Szukałem filmu który:

  * Jest polskim filmem
  * Jest dobrym filmem
  * Ma angielskie napisy
  * Ma sensowną cenę (w granicach 35zł)

Okazało się, że bardzo mało filmów spełnia te kryteria Zawiodłem się na
trylogii Kieślowskiego: oryginał jest po francusku, a DVD ma tylko polskie
napisy. Ja rozumiem że zrobienie napisów kosztuje trochę wysiłku, ale skoro
już się zrobiło i zsynchronizowało napisy polskie, czy to jest wielki problem
zrobić też napisy angielskie?

Było sporo filmów z angielskimi napisami, ale drogich: po 50zł. Tutaj też
mógłbym zrozumieć, że się płaci, ale się dostaje coś wysokiej jakości. Ale wcale
nie jest różowo. Na przykład, [zwykłe wydanie
Seksmisji](http://merlin.pl/Seksmisja_Juliusz-Machulski/browse/product/2,378312.html)
kosztuje 30zł, ale nie zawiera angielskich napisów. [Wydanie
specjalne](http://merlin.pl/Seksmisja-wydanie-specjalne_Jerzy-Machulski/browse/product/2,627602.html)
natomiast te napisy ma, i kosztuje 51zł. Można powiedzieć, że same napisy
kosztują 21zł, czyli 2/3 tego co sam film. W porządku, jeżeli ktoś bardzo chce
mieć ten film z napisami, to zapłaci. Ale żeby chociaż te napisy były porządnie
zrobione! A nie są -- pomimo że angielski nie jest moim językiem ojczystym,
wyraźnie odczuwam siermiężność tłumaczenia.

Właściwie -- tylko jeden film spełniał te kryteria:
[Ciało](http://www.empik.com/cialo-film,126860,p) (film z 2003 roku).
Kosztował 20zł, miał angielskie napisy, i do tego bardzo dobre tłumaczenie, aż
przyjemnie oglądać.

# Komentarze

* Dodek (2009-11-04 17:23:59): <p>I dlatego torrenty są znacznie lepsze.</p>
* incognitus (2009-11-07 13:23:35): <p>Chodzi mi po głowie pytanie - czy oprócz
  deklarowania się jako ateista i wróg posiadania Boga deklarujesz się też jako
  akulturowiec (pokomunistyczny polski wariant cywilizacji zachodniej) i
  anarodowiec (Polska)? W końcu kultura, język, pozareligijne tradycje,
  priorytety, wartości, instytucje, sposoby wychowywania potomstwa do
  funkcjonowania w instytucjach to też umowne dziedziny społeczne, a nie jakieś
  tam fakty fizyczne. Dlaczego jedne homo sapiens od dziecka uczy się Suahili, a
  inne angielskiego? A może masz jakieś przemyślenia na temat podziału gatunku
  homo sapiens? Dlaczego jedne homo sapiens uczy się budować meble, a inne
  dojeżdżać do Ikei? Dlaczego jedne społeczeństwa przerywają sobie pracę na
  rzecz systemu masowo zwielokratnianą muzyką pop, a inne bębnami na żywo? Czy
  jesteś pewien, że twoje przekonania na temat Boga albo demonstrowana wiara
  byłyby stałe pod każdą szerokością geograficzną? I że byś przeżył, żeby te
  przekonania podtrzymywać, w pewnych warunkach bez Boga i społeczeństwa?</p>
* GiM (2009-11-07 17:18:11): <p>Incognitus: tak, tak, bardzo na temat...</p>
  <p>@am: no cuż, bida widać</p>
* Automaciej (2009-11-07 19:45:40): <p>Trolle ostatnio obrodziły.  Najpierw przy
  wpisie o TAM London, a teraz ten. Dodałem do szablonu prośbę, żeby osoby
  komentujące wpisy podpisywały się i zostawiały link do siebie.</p>
* Marta (2009-11-12 21:10:29): <p>Uważam, że polskie kino ma dużo do
  zaoferowania. Pomijając ostatnie komedie o niemal identycznych tytułach...
  Ostatecznie można pobawić się w tłumacza symultanicznego ;)</p>
* Marta (2009-11-12 21:14:04): <p>link do mnie: www.trapped-under-ice.blog.pl -
  wpisałam w url, ale jakoś nie widać :/</p>
* Marta (2009-11-12 21:15:32): <p>Już umiem :) Musi być http. Sorry za spam :/
  Trolling jest mi obcy.</p>
