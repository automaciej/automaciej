+++
# vim:set nosmartindent nocindent ft=markdown:
date = "2006-08-24T17:22:52"
draft = false
title = "Kawałek kodu na rozmowie o pracę"
aliases = ["/2006/08/24/kawalek-kodu-na-rozmowie-o-prace/"]
tags = ["irlandia"]
+++
„Ma Pan jeszcze jakieś pytania?”  
„Nie.”  
„W takim razie dziękuję za rozmowę, skontaktujemy się z Panem.”

Wyszedłem. Dopiero na zewnątrz pomyślałem: nie poprosili mnie o napisanie
kawałka kodu! Egzaminowali mnie przez telefon, pytali czym się różni _getattr_
od _getattribute_, a kiedy przyszedłem, nie chcieli zobaczyć jak programuję.

Kiedy sam rekrutowałem, byłem w stanie ocenić kandydata w trzydzieści sekund,
sadzając go przed komputerem i prosząc o napisanie programu który wypisuje
liczby od 1 do 10. Mimo że napisanie takiego programu (razem z otworzeniem
edytora) mogło potrwać dłużej niż 30 sekund, z samego ułożenia dłoni na
klawiaturze widziałem, jak wygląda połączenie pomiędzy jego mózgiem
a komputerem. Każdy kandydat który nie przedstawia pianistycznej biegłości,
który musi patrzeć na klawiaturę zamiast na monitor -- jest z góry skreślony.

Obsługa klawiatury jest najbardziej podstawową umiejętnością programisty.
Wąskie gardło w tym miejscu oznacza obniżoną wydajność. Jeżeli kandydat jest pod
każdym innym względem rewelacyjnym, należy go wysłać na kurs maszynopisania.

Drugą kwestię świetnie
[opisuje](http://www.joelonsoftware.com/articles/fog0000000043.html) jeden
z moich ulubionych autorów, Joel Spolsky:

> Czy zatrudniłbyś czarnoksiężnika, nie prosząc go o zaprezentowanie
> przynajmniej kilku magicznych sztuczek? Nie, to chyba oczywiste.

Tak... pytają natomiast, ile chcę zarabiać. Podobno na Zachodzie firmy podają
proponowane zarobki już w ogłoszeniach. Firma chyba sama wie lepiej, ile ma
pieniędzy zabudżetowanych na pracownika. Jeżeli nie chce powiedzieć, ile to
jest, oznacza to że liczy na to że pracownik któremu _zależy_ na pracy, powie
bardzo małą kwotę, byle by tylko go przyjęli. Najczęściej też przyjmują takiego
właśnie pracownika, co kończy się tym że na miesiąc przed oddaniem projektu
zatrudnia się kolejną, tym razem kompetentną osobę, która ma uratować projekt.
Wiem to z własnego doświadczenia. _Tajność_ tych negocjacji powoduje ogromne
rozpiętości w zarobkach (przy osobach o podobnych kwalifikacjach), co nie może
być dobre.

Czy więc następnym razem powinienem...

„Ma Pan jeszcze jakieś pytania?”  
„Tak. Dlaczego nie poprosił mnie Pan o napisanie kawałka kodu?”

A może nie powinienem? Takie pytanie jest _wtrącaniem się_ w kompetencje osoby
egzaminującej mnie. Może to być odczytane jako bezczelność, lub gorzej. Być może
jest to cecha dyskwalifikująca pracownika.

Być może jest to kwestia _sposobu powiedzenia_ tego. Na przykład „Myślałem że
podczas rozmowy kwalifikacyjnej zostanę poproszony o napisanie kawałka kodu”.
A może nie ma dobrego sposobu zapytania o to. Może powinienem zachować dla
siebie myśl, że powinni byli to zrobić?

A Wy, jak uważacie?

# Komentarze

* pc (2006-08-24 17:45:32): <p>nie liczy się czas klepania w klawisze, a jakość
  tworzonego oprogramowania. hindusi są szybcy i tani, zatrudniłbyś ich?</p>
* Automaciej (2006-08-24 18:02:16): <p>@pc: Być może nie wyraziłem tego
  wystarczająco klarownie, że biegłość w obsłudze klawiatury jest warunkiem
  koniecznym, ale nie jest warunkiem dostatecznym. Poza tym, nie przejmuj się...
  tego naprawdę można się nauczyć w kilka dni, wystarczy chcieć. <br /> <br
  />Ale odchodzimy od tematu. Robić potencjalnemu pracodawcy uwagę na temat
  pisania kodu, czy nie?</p>
* Jajcuś (2006-08-24 18:05:34): <p>Chodzi o programowanie w Javie? Bo gdzie
  indziej jest tak istotna ilość wklepanego kodu na minutę? ;-) <br />IMHO
  podczas programowania najwięcej pracuje głowa, nie klawisze. Nie wierzę, że są
  ludzie którzy bezbłędny i może jeszcze optymalny kod wymyślają tak szybko jak
  szybko można go wklepać po kursie maszynopisania. A jeżeli wymyślanie kodu
  jest dużo wolniejsze od jego wklepywania (ja tak uważam), to czemu zwracać
  uwagę na to drugie? <br />No chyba, że przez &quot;programowanie&quot; rozumie
  się to, co moi koledzy z podstawówki -- przepisywanie setek linii typu  '10
  DATA &quot;aknf....&quot;' z Bajtka....</p>
* pc (2006-08-24 18:06:40): <p>widocznie nie dla wszystkich jest koniecznym. sam
  zauwazyles, ze nie miałes nawet okazji zaprezentować swojej biegłości.</p>
* pc (2006-08-24 18:08:25): <p>ja mam na myśli programowanie w javie ;)</p>
* Automaciej (2006-08-24 18:11:09): <p>@Jajcuś: Masz rację, że głowa pracuje
  więcej. Jednak nie zatrudniłbym kulawego myśliwego, mimo że szukanie śladów
  zwierzyny może trwać dłużej niż maszerowanie. <br /> <br />Znów odchodzimy od
  tematu. Robić potencjalnemu pracodawcy uwagę na temat pisania kawałka kodu,
  czy nie?</p>
* D4rky [D] (2006-08-24 18:14:05): <p>ja bym nie ryzykowal pytania, ale to bylo
  nieco nieprofesjonalne z ich strony</p>
* rzyjontko (2006-08-24 18:46:04): <p>Jeśli masz pracować w firmie, którą z góry
  uznałeś za amatorską, bo nie zapytała Cię o to, albo tamto, to lepiej poszukaj
  czegoś innego. <br /> <br />Rozmowy z kandydatami przeprowadza się na ogół w
  pomieszczeniach reprezentacyjnych, gdzie zwykle nie ma żadnego komputera.
  Powołujesz się na Joela, ale nie zwróciłeś uwagi, że on sam prosi o pisanie
  kodu na kartce papieru. <br /> <br />Jeśli zaś chodzi o plotki na temat
  &quot;Zachodu&quot;, to jak zwykle wystąpię w roli prostującego: jest tak samo
  jak w Polsce.  Wejdź na http://jobpilot.de i sam się przekonaj, że AMD nie
  podaje zarobków z góry. <br /> <br />Poza tym dałeś linka do niewłaściwego
  artykułu - s/73/43, if you know what I mean.</p>
* rzyjontko (2006-08-24 18:47:36): <p>O...czywiście s/43/73.  Łatwo się
  pomylić.</p>
* Automaciej (2006-08-24 18:57:44): <p>@rzyjontko: podałem link do właściwego
  artykułu, czyli Testu Joela, ze wskazaniem na punkt jedenasty (nie ma tam nic
  o kartce papieru). Natomiast co do umiejętności posługiwania się klawiaturą,
  jest to moja osobista opinia, nie Joela, może nie dość wyraźnie oddzieliłem te
  dwie rzeczy od siebie. <br />Firmy nie oceniam wcale tak surowo, każdy się
  rozwija, ja też...</p>
* rzyjontko (2006-08-24 19:00:56): <p>Sorry, nie zauważyłem wskazania na punkt
  11. W takim razie polecam również 73 - poradnik rekrutującego.  Tam jest m.in.
  o kartce.</p>
* wb (2006-08-24 19:20:51): <p>Ja bym się zapytał, ale ja bywam bezczelnawy.
  Szczególnie, że byłbym ciekawy jak zareagują na takie pytanie. W końcu miałbym
  później pracować z tymi ludźmi. <br /> <br />Ja na swojej ostatniej rozmowie
  zostałem poproszony napisanie kilku krótkich programów _na_kartce_. Należy
  wspomnieć, że rekrutujący byli bardziej zainteresowani tym, co powiem o
  rozwiązaniu problemu niż nim samym kodem. <br /> <br />PS. Powodzenia!</p>
* DarkStar (2006-08-24 21:00:13): <p>Ja ostatnio rozwiązywałem testy na papierze
  (pytania ogólne z inżynierii oprogramowania, później trzy testy tematyczne).
  Testy rozwiązałem bardzo dobrze, a później okazało się, że chcą mi dać 2/3
  kwoty, na którą sam się wyceniłem, w dodatku mniej, niż zarabiam obecnie. To
  taka duża polska firma informatyczna na C i nie jest to Computerland. :D Ale
  słynie z zamiłowania do studentów i niskich zarobków, o czym sam się
  przekonałem. Niestety, stracili mój czas, gdyby przed spotkaniem podali
  proponowane zarobki, to bym nawet się nie fatygował.</p>
* DarkStar (2006-08-24 21:04:24): <p>Aha - co do Twojego pytania postawionego w
  notce. Zależy jak podchodziłeś do tej rozmowy. Jeżeli Cię ciśnie i czujesz, że
  po prostu musisz zmienić pracę, a do tego podoba Ci się oferta tej konkretnej
  firmy, to lepiej nie pytać. Jeżeli nie musisz koniecznie tam pracować, to
  można zadać to pytanie. Ja bym potrafił.</p>
* DarkStar (2006-08-24 21:05:17): <p>Spamu wątek trzeci - osobiście oceniam
  firmy w skali Joela. Posługuję się nią podczas rozmów. :D Taka
  ciekawostka.</p>
* pc (2006-08-25 11:01:02): <p>@darkstar: zgadzam się, jakość oprogramowania w
  firmie na C. jest wprost proporcjonalna do zarobków. <br />prezes C.
  oczywiście narzeka, ze w polsce jest za mało studentów informatyki....</p>
* Crash (2006-08-25 14:31:58): <p>No ja na Twoim miejscu zapytałbym o możliwość
  zaprezentowania swoich umiejętności, ale to dlatego, że ja wolę działać, niż
  gadać. Niech sami zobaczą, ile jesteś wart. A pytanie o zarobki jest co
  najmniej niesmaczne.</p>
* hubert (2006-08-25 14:42:44): <p>Jeśli uważasz że powinni Cię poprosić o
  napisanie kodu, lub przynajmniej masz wątpliwości, to zdecydowanie powinieneś
  zapytać. Pytanie nie jest ani bezczelne, ani obraźliwe. Jeśli miałoby być ono
  powodem odrzucenia Twojej oferty, to najprawdopodobniej Ty również nie
  chciałbyś w takiej firmie pracować. Może jednak istnieje jakiś sensowny powód
  dla którego Cię o to nie poproszono - wtedy dowiesz się przy okazji czegoś
  ciekawego. <br /> <br />Co do obsługi klawiatury mam podobne zdanie jak Ty. I
  nie chodzi wcale o szybkość klepania kodu tylko umiejętność posługiwania się
  jednym z podstawowych narzędzi pracy. Jeśli komuś nie chciało się zainwestować
  trochę czasu w swój warsztat, to niech ktoś inny (jako pracodawca) martwi się
  tym, w czego jeszcze temu komuś nie będzie się chciało. <br /> <br />@pc:
  Chodzą słuchy, że Hindusi są nie tylko szybcy i tani ale też bystrzy i
  wykształceni. Jeśli to prawda to zdecydowanie chciałbym ich zatrudniać.</p>
* pc (2006-08-25 14:52:28): <p>nie miałem przyjemności z nimi pracować, ale z
  opowieści znajomego programisty z duzej firmy zagranicą, wiem ze b.cięzko
  zrozumiec &quot;ich angielski&quot;, a poza tym w jakości ustępują polakom.
  <br />hindus zrobi szybko, ale bedzie pozniej 2 razy poprawial. <br /> <br
  />that's, what i heard ;).</p>
* lemiel (2006-08-26 23:13:48): <p>Zapytać. Potem już może nie być okazji. Nawet
  jak będziesz tam pracował. A kolejna informacja o sposobie oceniania
  potencjalnego kandydata na pracownika czyli Ciebie oczywiście jak najbardziej
  Ci się przyda. <br /> <br />Uważasz, że bezwzrokowego pisania na klawiaturze
  można nauczyć się w tydzień?</p>
* Crash (2006-08-27 18:36:20): <p>lemiel: można. Tylko trzeba bardzo chcieć.</p>
* antoszka (2006-08-28 20:42:52): <p>@lemiel: <br /> <br />&gt; Uważasz, że
  bezwzrokowego pisania na klawiaturze można nauczyć się w tydzień? <br /> <br
  />Uważam, że jeśli w tydzień, to nawet nie trzeba się zbytnio wysilać.
  Odrobina dyscypliny, sensowny program do nauki i tyle. Większość osób z
  którymi mamy do czynienia w opisywanych tu sytuacjach doskonale *zna*
  klawiaturę, tylko nie wysiliło się, żeby sobie tę, za przeproszeniem,
  dyscyplinę nałożyć. To jest naprawdę proste.</p>
* lemiel (2006-08-29 01:48:30): <p>No to ciekawe, spróbuję. Zobaczymy co z tego
  wyjdzie. <br />Z tego co pamiętam,  to wszystkie pomoce do tych programów do
  nauki bezwzrokowego pisania i inne źródła mówią o 6 miesiącach treningu, i
  tym, że trzeba też przy okazji wyeliminować przyzwyczajenia z pisania
  wzrokowego.</p>
* mama T (2006-09-05 19:40:16): <p>Co do negocjowania pieniędzy: pamietasz,
  opowiadałes mi kiedys o zespole negocjujacym honorarium za Sylwestra. To tak
  mi sie przypomniało, żeby Ci przypomnieć :-)</p>
* anonim (2007-06-03 03:21:05): <p>Ja przez telefon ustaliłem, że przyniosę
  próbki swojego kodu, ale pracodawcy tak się spodobała inteligentna
  technologiczna rozmowa ze mną, że uznał, że już nie musi spoglądać w kod. Nie
  wiem, czy to by coś zmieniło. Po 6 miesiącach zostałem zwolniony mniej więcej
  za tempo moich prac nad &#8222;mercedesami&#8221;, kiedy klienci płacili
  firmie za &#8222;maluchy&#8221;.</p>
* DrLex (2007-07-18 08:25:43): <p>Wróćmy jednakże to kwestii podawania widełek.
  <br /> Rzeczywiście w zachodnich ogłoszeniach jest to norma. Natomiast u nas
  mimo tego, że i tak widełki są sztywne w duży firmach ich się nie podaje.
  Prawie w każdej dużej polskiej firmie stanowisko specjalista ma widełki prawie
  takie same.</p>  <p>Czy to wynika z jakiegoś kompleksu polskich firm; walki z
  konkurencją na każdym froncie; chęcią złapania do pracy frajerów pracujących
  za darmo (I will code <span class="caps">HTML</span> for food).</p>  <p>A może
  po prostu kwestia, że w Polsce temat zarobków jest tematem tabu. Nawet wśród
  znajomych się o tym nie rozmawia, żeby nie popsuć sobie przyjaźni z powodu
  powstałej zawiści i innych dziwnych akcji.</p>  <p>Jeżeli w takim razie firmy
  nie chcą podawać swoich widełek, to dobrym rozwiązaniem byłoby przynajmniej
  wysyłanie CV ze swoimi oczekiwaniami finansowymi.</p>
