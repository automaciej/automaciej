+++
# vim:set nosmartindent nocindent ft=markdown:
date = "2006-04-06T10:13:27"
title = "Zasypiam na wykładach"
+++
Zasypiam na wykładach. Przychodzę, siadam, wszystko w porządku. Wykładowca
zaczyna coś opowiadać. Po pewnym czasie czuję, że moje oczy zaczynają się
zamykać. Z całej siły staram się utrzymać je otwarte, przekrzywiam głowę na
boki, zginam i prostuję nogi. Po chwili obraz zaczyna się rozdwajać. Widzę
dwóch wykładowców. Dramatycznym wysiłkiem próbuję skierować obie gałki oczne w
ten sam punkt. Tymczasem oczy zamykają mi się coraz silniej i w końcu nie mam
już siły się bronić.

Nie jest to kwestia niewyspania. Tego samego dnia siadam przed komputerem i
bez problemu pracuję przez kilka godzin.

Myślałem że coś jest ze mną nie tak. Ale dzisiaj trafiłem na [ ten
artykuł](http://www.carotids.com/lifestyle/health-problems-related-to-the-geek-lifestyle/).
Według tego faceta, który był programistą i webdeveloperem, jest to po prostu
sposób wytrenowania mózgu.

# Komentarze

* lemiel (2006-04-06 11:29:49): <p>Też tak mam, siedząc przed kompem i nawet
  czytając coś tylko, nie myślę o spaniu - a na zajęciach, nawet tych na których
  omawia się z prowadzącym projekt, ziewam i możliwe, że bez kontroli zasnąłbym
  w środku wypowiadanego przezemnie zdania. Ruch na siłowni i odpowiednia ilość
  snu niewiele pomaga. Trzeba coś zmienić w swoim życiu...</p>
* Ja-Joanna (2006-04-06 12:12:41): <p>Notoryczne zasypianie na wykładach
  doprowadziło mnie do diagnozy niedoczynności tarczycy. Aż zbyt bliski jest mi
  Twój opis. <br /> <br />Po tym, jak zasnęłam na zebraniu w pracy (8 osób przy
  stole!), stwierdziłam, że to chyba nie jest takie po prostu zmęczenie.
  (Zmęczenie? O 9 rano po 8 godzinach snu?!)</p>
* Kasia (2006-04-06 12:13:15): <p>Poczytam sobie, bo jak tylko zaczynał się u
  mnie wykład z Controllingu (obojętne czy był o 8 czy o 14) dokładnie w ten sam
  sposób zasypiałam,,,  <br />Zawsze jednym uchem jednak słuchałam i
  wyskakiwałam do góry gdy wykładowca coś do mnie mówił... albo gdy uderzałam
  głową w ławkę. :)</p>
