+++
# vim:set nosmartindent nocindent ft=markdown:
date = "2014-09-06T19:27:41+01:00"
draft = false
title = "O tym jak Andrzej pomaga wymówić szłę"
description = "To co jest pomiędzy d i rz, jest ciekawe."
tags = ["języki", "opowieści"]
aliases = ["/andrzej-pomaga-wymowic-szle/"]
+++
Cały czas walczę z głoską [szwa](https://pl.wikipedia.org/wiki/Szwa) („szła”).
W języku polskim ona nie występuje, i dlatego trudno jest Polakom ją poprawnie
wymówić. Ostatnim razem [opisywałem jak można ją przybliżyć mieszając „y”
i „a”](/2011/07/16/angielska-wymowa-bus-boss-bass/).
Dziś znalazłem inną drogę do tego samego celu.

<!--more-->

Dajmy na to, że chcemy wytłumaczyć anglojęzycznej osobie jak wymówić imię Andrzej.

> my: „Say Andjey”  
> anglosas: „Andziej”

Inaczej.

> my: „And-zhey”  
> anglosas: „Andziej”

Nie, to nie działa. „d” skleja się im z „rz”, trzeba je jakoś rozdzielić. Może
użyć do tego szwa?

> my: „Anduzhey”  
> anglosas: „Andrzej” (z lekko wyakcentowanym „d”, ale jest w porządku)

O! Działa.

Skoro szwa pomogła anglosasowi wymówić Andrzej, może Andrzej pomoże nam wymówić
szwę?

Andrzej. And…rzej. And…rzej. W pisowni nie ma nic pomiędzy „d” i „rz”, ale
w rzeczywistości coś tam [jednak
wymawiamy](https://en.wikipedia.org/wiki/File:Mid-central_vowel.ogg). Można
spowolnić wymawianie i spróbować „wyciągnąć” ten dźwięk. Andə…rzej. Andəəə…rzej.
Będzie to brzmiało trochę głupio i śmiesznie ‒ jeżeli nie brzmi głupio ani
śmiesznie, to znaczy że nie robimy tego prawidłowo. A jeżeli w istocie nas ten
dźwięk rozśmieszy, użyjmy go, aby się zaśmiać!

my: [əhhhhəhəhəhəhə!](http://youtu.be/m1agaZinJHg)

Beavis i Butthead gotowi. To jest właśnie ten dźwięk.

Uwaga co do wdrażania: kiedy wprowadzimy nowy dźwięk do wymowy, w pierwszej
chwili rozmówcy mogą nas nie rozumieć, mimo że mówimy lepiej. Dlaczego? Bo
przyzwyczaili się już, że wymawiamy tę głoskę źle. Jeżeli sytuacja jest
przyjacielska i zrelaksowana, literuję wyraz i pytam „jak to się właściwie
wymawia?” Ludzie chętnie pomagają. Powięcam na to może 10-20 sekund.

P.S. Korekta co do [poprzedniego
wpisu](/2011/07/16/angielska-wymowa-bus-boss-bass/):
pisałem że w wyrazie „bus” używa się głoski ʌ, ale to chyba jednak nie jest
wcale ʌ, tylko ə.
