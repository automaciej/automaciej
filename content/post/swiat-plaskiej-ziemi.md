+++
# vim:set nosmartindent nocindent ft=markdown:
date = "2008-08-18T01:40:07"
draft = false
title = "Świat płaskiej Ziemi"
aliases = ["/2008/08/18/swiat-plaskiej-ziemi/"]
tags = ["sceptycyzm"]
+++

Ciekawość to, czy masochizm, nie wiem. Zajrzałem na forum Towarzystwa Płaskiej
Ziemi. Byłem ciekaw dyskusji, w których płaskoziemiacy broniliby swoich
przekonań w krzyżowym ogniu racjonalnych argumentów. Znalazłem tam coś lepszego:
[uporządkową sekcję
FAQ](https://www.google.ie/url?q=https://wiki.tfes.org/Frequently_Asked_Questions).
Zamiast dyskusji są tam wyjaśnione, krok po kroku, oficjalne poglądy
Towarzystwa. Moje pierwsze podejrzenie było, że jest to coś w rodzaju żartu,
prowokacji, tak jak na przykład ruch uwolnienia krasnali ogrodowych. Na początek
pytanie najważniejsze:

> _Q: Are you guys serious? Is this real?_  
A: Yes.

_Hę?_ \- tylko tyle mogłem z siebie wydusić. _Jjjjak to?_

Im dalej czytałem, tym niżej mi opadała szczęka. Spodziewałem się zobaczyć
stek bzdur. I właśnie to zobaczyłem. Ale nie spodziewałem się zobaczyć steku
bzdur tak ładnie uporządkowanych.

Chciałoby się, żeby było tak pięknie, wystarczy płaskoziemniakom przedstawić
rozumowanie i dowody, a zrozumieją, że ich teoria jest błędna i przyznają nam
rację. Tak?

Nie!

Płaskoziemniaki mają „wszystko” przemyślane. Nie ma tak bzdurnego poglądu,
którego nie dałoby się tak obudować innymi bzdurnymi poglądami, żeby wszystko
zaczęło się „zgadzać”. Jakiego pytania by nie zadać - o zdjęcia Ziemi z kosmosu,
o pory roku, o [zaćmienia](/2008/08/kulista-ziemia/), o działanie kompasu
- odpowiedź zgodna z resztą światopoglądu jest już gotowa.  Moim osobistym
faworytem jest pytanie o grawitację:

> _Q: Explain gravity._  
A: Gravity does not exist.

Jak widać, piszą krótko i do rzeczy. Dlaczego nie odlatujemy w przestrzeń?
Otóż Ziemia przyspiesza, a przyspieszenie wynosi 9.81 metra na sekundę na
sekundę. Proste i eleganckie.

Nie ma takiego pytania, które by wprawiło płaskoziemiaków w zakłopotanie.
Odpowiedzą na wszystko, spokojnym głosem, emanując pewnością siebie. Że
odpowiedź nas nie satysfakcjonuje? Oczywiście, że nas nie satysfakcjonuje, bo
jesteśmy uprzedzeni i nie mamy otwartych umysłów.

Zapytani, _dlaczego_ uważają że Ziemia jest płaska, odpowiedzą, że przecież
Ziemia _wygląda_ na płaską, czyż nie? I czy nie lepiej ufać własnym zmysłom
niż autorytetom. W połowie XIX wieku, Samuel Birley Rowbotham wykonał pierwszy
eksperyment zaprojektowany specjalnie w celu ustalenia kształtu Ziemi. (Nie
żeby on nie był w tym momencie autorytetem, ale ćśśś...) Jaki to eksperyment
to nie wiem, ale podejrzewam że jest durny. A podejrzewam tak, ponieważ,
oczywiście, jestem uprzedzony oraz twardogłowy.

Każde zagadnienie będzie miało swoje płaskoziemiakowe wytłumaczenie. Każde
doświadczenie będące w zasięgu ręki można oddalić jako niewystarczające. Każdy
(pozorny?) paradoks można wytłumaczyć jakimś rzekomym zjawiskiem fizycznym,
takim jak załamanie światła w atmosferze. Większość spraw politycznych jest
tłumaczona międzynarodowym spiskiem, który na przykład uniemożliwia Obrońcom
Prawdy o Kształcie Ziemi zdobycie dowodów na jej płaskość. Przecież to
oczywiste, że dojścia do lodowej ściany otaczającej oceany broni specjalna
gwardia. A na niektóre pytania, takie jak na przykład przypływy i odpływy
morza, odpowiedź brzmi po prostu: nie wiemy!

To, że ktoś inny może mieć inny spójny obraz świata, w którym istnieje
grawitacja, a ilość międzynarodowych spisków jest istotnie mniejsza, nic nie
znaczy. Czym się właściwie różni jeden światopogląd od drugiego? Przynajmniej
na pierwszy rzut oka nie widać żadnej różnicy. Że jeden patrzy na dowody
empiryczne a drugi nie? Nieprawda, obydwaj patrzą. Że jeden rozumuje logicznie
a drugi nie? Nieprawda, obaj rozumują logicznie. Że jeden odwołuje się do
teorii spiskowych bardziej niż drugi? A kto powiedział, jaki jest dopuszczalny
poziom teorii spiskowych? Że jeden jest spójny a drugi nie? Nieprawda, każdy
jest spójny w oczach swojego zwolennikach i niespójny w oczach przeciwnika. Że
Płaska Ziemia nie jest w stanie wytłumaczyć wielu zagadnień? Współczesna
fizyka też nie jest w stanie wytłumaczyć wszystkich. Każda nauka może gdzieś
powiedzieć: „tego to my już nie wiemy.”

Czy mam więc jakiekolwiek podstawy żeby uważać, mój światopogląd jest lepszy?

Żadnych obiektywnych i przekonywujących nie widzę. Ewentualnie estetyczne, ale
kto powiedział że natura ma być estetyczna? To znaczy, że estetyczne teorie są
najbliższe prawdzie?

Kto wie, może nasze obecne teorie, może nie na temat kształtu Ziemi, ale na
przykład fizyki kwantowej, są współczesnymi odpowiednikami teorii Płaskiej
Ziemi? Może te teorie mają duże fragmenty mocno rozmijające się z
rzeczywistością? W końcu wiemy, że ogólna teoria względności i fizyka kwantowa
nie mogą być naraz prawdziwe. Może gdzieś, ktoś, próbuje nam powiedzieć, jak
jest naprawdę, ale nie dopuszczamy go, będąc twardogłowymi oraz uprzedzonymi?

A jednak wyraźnie przecież czuję, że teoria Płaskiej Ziemi z wszystkimi
otaczającymi ją naciąganymi teoryjkami nie jest tak dobra jak prosta,
elegancka i pozbawiona spiskowych teorii okrągła Ziemia z grawitacją i
wszystkim co znamy i lubimy. Ale tutaj znów - przeczucie to nie dowód.

# Komentarze

* Dominik Porada (2008-08-18 01:56:19): <p>No rzeczywiście bardzo ciekawe <span
  class="caps">FAQ</span>.</p>  <p>Mnie tylko ciekawi jak tłumaczą fakt
  istnienia &#8211; bądź też nie &#8211; siły Coriolisa, bo nie znalazłem tam
  ciągu &#8222;Coriolis&#8221;. Pewnie &#8222;nie wiemy&#8221;. :-)</p>
* kkk (2008-08-18 01:57:56): <p>Ja szczerze wierzę w tak zwane płaskostopie
  mózgu, nader często spotykane u przedstawicieli rasy nadwiślańskiej. Ta
  niezbyt odczuwalna wewnętrznie dolegliwość, jest późniejszą przyczyną
  wymyślania i uchwalania idiotycznych ustaw. Co do płaskości Ziemi, to mam dużo
  ciekawsze dowody, że jest takie miejsce na tej planecie, które przez jej
  mieszkańców uważane jest za PĘ<span class="caps">PEK</span> Ś<span
  class="caps">WIATA</span>. I co za tym idzie, za misyjne powołanie wśród
  innych nacji.<br /> Mnie jest w zasadzie obojętne czy Ziemia jest, czy nie
  jest płaska. Mnie drażni bardziej, jak mój Prezydent mlaska.</p>
* hcz (2008-08-18 12:35:01): <p>Skąd wiem, że Ziemia nie jest płaska?<br /><br
  />Rozmówcy pytają mnie czasami, co pozwala mi na wyrażanie pewnych
  kategorycznych sądów. Na temat homeopatii, astrologii czy energii używanych
  przez uzdrowicieli... Pytania te słyszę na tyle często, że aż sam zaczynam się
  zastanawiać. Pod[...]</p>
* skolima (2008-08-18 13:37:45): <p>Jest Coriolis:</p>  <p>Q: How come when I
  flush my toilet in the northern hemisphere it goes counterclockwise but I have
  this friend in Australia and when he flushes it goes clockwise?<br /> A: It
  doesn&#8217;t.  That&#8217;s a myth.</p>
* Feanor (2008-08-18 14:04:23): <p>Zabawne. Spotyktam takich ludzi codziennie.
  Całlkowita pewność, co do swoich przekonań i ciągłe powtarzanie tych samych,
  durnych i śmiesznych argumentów. Opierają się calą siłą jakiejkolwiek, nawet
  bardzo silnej argumentacji , nie widzą rzeczy zupełnie oczywistych i nie chcą
  ich widzieć. Wszystkie próby dyskusji zmieniają się w jakąś parodię. Nigdy,
  ale to nigdy nie wysłuchają czyjejś argumentacji i nie spróbują się nad nią
  zastanowić, tylko automatycznie powtarzają te same, durne odpowiedzi, bądź
  zmieniają temat, czy też używają jednej z wielu lubianych przez nich chamskich
  technik erystycznych.</p>
* Zergall (2008-08-18 14:05:51): <p>Na tej samej zasadzie można udowodnić
  nieistnienie powietrza. Na pytanie, jak to jest, że zamrożone powietrze widać,
  można odpowiedzieć, że to kłamstwo.</p>
* Yann (2008-08-20 13:43:45): <p>Tacy są właśnie ludzie, mając osobowość gracza
  mogą arugmentować sensownie do każdej idei, nawet najdurniejszej, tak działa
  ludzki mózg aby nie zwariować, musimy sami przed sobą dorabiać teorie do
  naszych działań.</p>  <p>A jak przekonać płaskoziemniaków?<br /> Proponuje
  zapytać gdzie ich zdaniem kończy się ziemia (miejsce najbliższe lądowi) i
  zrobić zrzute po 1pln po zebraniu z 20 tys pln można tam pojechać i sprawdzić
  rzekomy koniec świata, przedostać się np. na drugi koniec i wtedy niestety ale
  tyle godzin tworzenia fajnego <span class="caps">FAQ</span> poszło na
  marne.</p>
* migg (2008-08-28 16:19:30): <p>Ze stronami w typie woo zawsze jest problem,
  czy to na serio, czy to parodia, bo wlasciwie nie daja sie odroznic ;)<br />
  Poza tym wszyscy wiedza, ze ziemia jest wklesla. dowod: buty zdzieraja sie od
  zewnatrz ;)</p>
* Deneb (2008-09-25 23:19:53): <p>@Yann, to sie nie uda, płaskoziemniacy
  stwierdzą ze to mistyfikacja</p>
* automaciej (2008-10-10 08:42:11): <p>Wrogowie rozsądku: medycyna
  alternatywna<br /><br />Niedawno zrobiłem kawałek tłumaczenia programu
  Richarda Dawkinsa „Wrogowie rozsądku”, traktującego o medycynie alternatywnej,
  której krytykę, zafascynowany FAQ płaskoziemniaków, niedawno napisałem na
  Atopedii właśnie w formie pytań [...]</p>
* xnmrphr (2010-01-02 03:39:32): <p>A to ja parę słów od siebie :)</p>
  <p>Ogólnie "świat" idzie do przodu, kiedyś ziemia była płaska, miał miejsce
  rozwój techniki... Oczywiście nt. Podstawowych praw natury ciągle pozostało
  niewiele wyjaśnień..<br /> Ale świat ostatnio poszedł bardziej do przodu, bo
  teraz pewien Futurysta Michio Kaku ogłaszał nie dawno że pojawiają się dowody
  na to że teraz już nie ziemia, tylko cały Wszechświat jest płaski :).. I nie
  był pierwszy i nie jest jedyny. :D</p>  <p>Co jakiś czas natrafiam na takie
  stwierdzenia.. że nawet się nad nimi już nie zastanawiam a nawet potrafię
  przytaknąć.. :)<br /> Ostatnio dowiedziałem się że gry RPG są dla duchów, ale
  nawet nie zastanawiałem się o co mogło chodzić autorowi do końca..</p>
  <p>Natrafiałem już na sceptyków którzy na filmie na którym gdyby tylko się
  przyjrzeć zobaczyli by Liść, ogólnie uznany przez masę wielbicieli za
  chodzącego stwora.<br /> Ci sceptycy zamiast Patrzeć na obraz stwierdzili że
  autor filmu upchnął w obiektyw jakąś lalkę i w ten sposób niby dokonali
  mistyfikacji.<br /> Jedni w błędzie drudzy w błędzie a wystarczyło aż użyć
  wzroku :)</p>  <p>Wprost uwielbiam ludzi którzy potrafią wykorzystywać
  wszystkie możliwe teorie do udowodnienia istnienia swojego Bóstwa (w pojęciu
  coś nad nami) a nie potrafią zastanowić się, lub inaczej spojrzeć na istnienie
  własnej stopy :)<br /> Jak widać udowodnienie istnienia palca na pewnym
  poziomie może być trudniejsze niż całego świata stworzonego na wiarę :)</p>
  <p>Ale jednak większość tych teorii a nawet najbardziej popularne i
  racjonalne, mają jedną wspólną cechę: Najpierw wiara, potem percepcja... I to
  najczęściej wiara w ograniczenia kreowana Właśnie przez religię :) siedząca
  gdzieś w głębi teoretyka.</p>  <p>Sytuacja zmienia się jednak kiedy próbujesz
  sobie coś wyjaśnić co JUŻ widzisz a nawet okazuje się że widziałeś od zawsze a
  co nie zgadza się to z tym w co do tej pory wierzyłeś.:)</p>  <p>Nie wiem, ale
  wydaje mi się że ostatnio pojawił się pewien problem, bo we wszystkich tak
  samo racjonalnych teoriach jest wiele wspólnych cech.<br /> Jedna z tych cech
  to taka że obserwator który tworzył tą teorie próbował Usunąć z niej
  najważniejszy element <em>SIEBIE</em> a na to miejsce wstawiać swoje "Bóstwo"
  :)</p>
* latka37 (2010-10-22 10:01:46): <p>gravity... myślę, myślę... Ha, a moze to
  trza tak bardziej filozoficznie?Odrzucić stereotypy...?:)))<br /> W końcu
  jakby tacy Chińczycy czy Hindusi nie ulegli wpływom Zachodu, to moze by
  tworzyli jakąś swoją fizykę, ganz różną od naszej a też prawdziwą?:))))</p>
