+++
author = "Automaciej"
date = "2007-10-22"
title = "Psychologia z TTC"
tags = ["rozwój",]

+++
Jak powiedziałem, tak zrobiłem. Pojechałem do Fry's, po drodze oczywiście
pojechałem nie tak jak zaplanowałem, potem w końcu trafiłem tam gdzie trzeba. I
oto mój warsztat do uczenia się psychologii:

![Kurs psychologii TTC][1]

<!--more-->

Nie tylko psychologii zresztą. W tej chwili, w wersji DVD, oglądam [kurs
filozofii religii][2]. Bardzo ciekawie prowadzony, nawet ciekawiej niż się
spodziewałem. Jestem w dwóch trzecich kursu, im dalej w las tym szybciej mi to
idzie. Staram się oglądać uważnie, kiedy umknie mi jakiś fragment, cofam i
słucham go jeszcze raz. (Z wykładem na żywo nie można tego robić!)

[Kurs psychologii][3] na który już sobie ostrzę uszy, nazywa się dokładnie
_Great Ideas of Psychology_, czyli _Wielkie koncepcje psychologii,_ i jest
prowadzony przez prof. [Daniela N. Robinsona][4], o którym na samym początku
kursu możemy usłyszeć długi ciąg superlatyw. Z ciekawości przesłuchałem pierwszy
półgodzinny fragment, w którym prof. Robinson mówi, czym jest psychologia.
Odnosi się tam do pytania, czym jest psychologia, oraz czy psychologia jest
nauką. Mówi tam, że bardzo często psychologia nie jest nauką w sensie użycia
metod naukowych, że sytuacje które są analizowane przez psychologów nie są
powtarzalne i nie można użyć metod statystycznych. Cieszę się że się odnosi do
tego problemu i wie co to jest metoda naukowa, ale trochę mi się sierść na
grzbiecie jeży kiedy słyszę że metody naukowej do czegoś-tam się nie da
zastosować. To znaczy, być może są przypadki kiedy jest to bardzo trudne, ale
generalnie jest to coś, co zawsze chcemy robić: sprawdzać czy nasza teoria
działa, czy się sprawdza. Ale to dopiero pierwsze koty za płoty, najpierw
skończę filozofię religii, a potem przejdę do psychologii i przesłucham pierwszy
fragment jeszcze raz. Być może po przesłuchaniu większej ilości wykładów problem
niemożności stosowania metody naukowej stanie się mi bliższy. Na razie jeżę się
na niego niczym jeżozwierz.

 [1]: /images/2007/ttc-psychology-listening.jpg
 [2]: http://www.teach12.com/ttcx/coursedesclong2.aspx?cid=4680
 [3]: http://www.teach12.com/ttcx/coursedesclong2.aspx?cid=660
 [4]: http://en.wikipedia.org/wiki/Daniel_N._Robinson
