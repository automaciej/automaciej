+++
# vim:set nosmartindent nocindent ft=markdown:
date = "2007-05-23T10:50:30"
draft = false
title = "Rozwiązywanie umowy z TPSA"
+++

Koniec grudnia. Za dwa dni Wiligia. Prezenty. Szaleństwo. Przeprowadzka. Za
dwa tygodnie wyjeżdżam do Dublina.

Popatrzcie na tę konwersację:

― Dzień dobry, chciałbym rozwiązać dwie umowy o telefon i Neostradę.  
― Jaki numer telefonu?  
― Jeden to... ― podaję numer ― Drugiego niestety nie pamiętam. Czy może pani
dla mnie sprawdzić? Podam pani adres pod którym jest ten numer.  
  
Podaję adres.  
  
― Mhm... dobrze, wypisuję dla Pana rozwiązania umowy.  
  
Pani z TPSA bierze szablon, wypełnia szczegóły.  
  
― Proszę tu podpisać.  
  
Podpisuję. Pani przegląda pismo jeszcze raz, stawia pieczątkę „wpłynęło
dnia...” i sama podpisuje. Oddaje mi egzemplarze z pieczątkami i podpisami.  
  
― Dziękuję, do widzenia, wesołych Świąt.  
― Do widzenia, wesołych Świąt.

I jak, wszystko w porządku? No, niby w porządku...

Też tak myślałem! Do niedawna.

Co się okazuje: numer który pani wpisała jest, owszem, numerem spod tego
adresu, ale numerem _przed zmianą_. Słowem, numerem który kiedyś tam był, ale
został zmieniony.

TPSA uznała wniosek za nieprawidłowy i nie rozwiązała umowy; nie raczyła
jednak o tym poinformować w sposób inny niż kontynuowanie przesyłania
rachunków, o czym dowiedziałem się od rodziny.

Zaniepokojony, zadzwoniłem w lutym na tzw. „błękitną linię” (0229393) żeby
wyjaśnić sprawę.

― Proszę pani, w grudniu złożyłem wniosek o rozwiązanie umowy na dwa numery
telefonu, ale wciąż przychodzą rachunki.  
― Proszę chwilkę poczekać, sprawdzę to.  
Minęła chwila.  
― Proszę pana, nasza pomyłka, tak, te umowy są rozwiązane.  
― A czy jest jakieś zadłużenie do spłaty?  
― Nie, wszystko jest opłacone.  
― Czyli jesteśmy kwita? Świetnie, dziękuję bardzo.  
― Do widzenia.

I jak wam się ta rozmowa podobała? Wszystko w porządku?

_NIE!_ Nic nie jest w porządku!

Umowa nie jest rozwiązana, rachunki nadal przychodzą, pani na błękitnej linii
albo nie wiedziała co mówi albo kłamała w żywe oczy.

----
**Komentarze**

* i0 (2007-05-23 11:00:03): <p>Możliwe, że jedno i drugie równocześnie.</p>
  <p>Gdy po powrocie z Tele2 do <span class="caps">TPSA</span> ( ;-) ) chciałem
  wrócić do podstawowych ustawień połączeń, czyli domyślne 1033, to wniosek
  składałem dokładnie 3 razy. Od drugiego razu pani w telepunkcie wyskakiwało,
  że już jest włączone. Łącznie dwa miesiące nerwów. Żeby było zabawniej &#8212;
  to nie jest mój telefon, ale mam upoważnienie prawne do występowania w imieniu
  abonenta. Poinformowałem o tym <span class="caps">TPSA</span>, wzięli sobie
  ksero, wszystko ok. Tylko jakoś błękitna linia nadal nie chce ze mną
  rozmawiać. Burdel jednym słowem. Burdel i ignorancja.</p>
* AdamK (2007-05-23 11:03:58): <p>Ciesz się że nie przenosiłeś numeru z <span
  class="caps">TPSA</span> do innego operatora, to dopiero jest jazda.</p>
* Hannibal (2007-05-23 13:27:30): <p>Francuzi zachowują się w Polsce jak w
  swojej kolonii, czyli &#8211; aby ściągnąć jak najwięcej zysków. Z góry
  zakładają, że nie zapłacą żadnych kar urzędowych nakładanych przez panią
  Steżyńską, bo załatwią sprawę prawnicy &#8211; i mają rację, sądy trzymają z
  silniejszym.</p>
* i0 (2007-05-23 13:33:43): <p>O tak, bo przecież <span class="caps">TPSA</span>
  zepsuła się z chwilą przejęcia przez <span class="caps">FTG</span>. To jest
  tak samo zabawne jak jedna z reklam telewizyjnych konkurencji TP: ,,zmieniły
  się rachunki na niższe i operator na polskiego&#8217;&#8216; &#8212;
  monopolista pozostał, tylko bandera się zmieniła.</p>
* pesymizm (2007-05-23 13:47:41): <p>Nie ma to jak
  &#8222;profesjonalizm&#8221;.... :)</p>
* Bonjoure (2007-05-25 21:49:53): <p>Dlatego właśnie od kilku lat nie mam
  telefonu stacjonarnego, a ta ich Neostrada (tudzież Neozdrada) mnie gila. Żyję
  sobie na mniejszym providerze, któremu zależy, żeby działało i kasa spływała.
  Nawet jeśli jest to raptem 10 zł więcej na miesiąc. W dobie dzisiejszej
  telefonii komórkowej i VoIP mam Tepsy gdzieś. I to kilka lat&#8230;</p>
* automaciej (2008-01-31 00:03:44): <p>Rozwiązywanie umowy z TPSA (cz. 2)<br
  /><br />W maju 2007 pisałem o rozwiązywaniu umowy z TPSA, jak to mnie w żywe
  oczy okłamali na błękitnej linii. Dalszy ciąg był w skrócie taki: TPSA
  utrzymywała że mam im zapłacić rachunki z tego okresu (~700zł!), ponieważ
  umowa nie była rozw[...]</p>
* obserw (2009-05-30 12:57:55): <p>A mnie obciążyli 600 zł za zdany modem
  Livebox przy rozwiązywaniu umowy. Całe szczęście miałem potwierdzenie zdania.
  Ale koszty ,które poniosłam aby to wyjaśnić poszły w plecy. Mam o wiele więcej
  uwag do tych dupków. Dla mnie <span class="caps">TPSA</span> nie istnieje.
  Radzę  wszystkim potencjalnym klientom omijać tę &#8222;firmę&#8221; szerokim
  łukiem.</p>
* przemekgr (2010-02-26 23:01:17): <p>wzór na wypowiedzenie umowy tpsa -
  telefon:<br />
  Łódź dnia 23.02.2010<br /> Adam Kowalski<br /> Pomorska 99 m.99<br /> 99-999
  Łódź<br /> Nr linii telefonicznej: (99) 999-99-99<br />       Nr ewidencyjny
  TP: 999-999-9999-9999</p>  <pre><code>
  Telekomunikacja Polska S.A.
  ul. Bażantów 35, 40-668 Katowice                     WYPOWIEDZENIE UMOWY
  DOT. ŚWIADCZENIA USŁUG TELEKOMUNIKACYJNYCH </code></pre>  <p>Uprzejmie
  oświadczam, iż wypowiadam umowę o świadczenie wszelkich usług
  telekomunikacyjnych dla numeru (99) 999-99-99 zachowując obowiązujący 30
  dniowy okres wypowiedzenia (w danym przypadku 1 miesięczny abonament). <br />
  W związku z powyższym umowa nasza skończy się dniem 31 marca i proszę nie
  później niż z tym dniem odciąć mnie od waszych usług. <br /> Jednocześnie jako
  że istnieje taka możliwość skorzystam (przez błękitną linię TP) z opcji
  bezpłatnego zawieszenia abonamentu na okres jednego miesiąca – miesiąca
  marca.<br /> Informuje również że moja decyzja jest ostateczna, bez względu na
  wprowadzone przez państwa dalsze promocje.<br /> Złożenie tego podania
  potwierdzone jest stemplem i podpisem pracownika salonu na drugim egzemplarzu
  podania.</p>  <pre><code>
  Z poważaniem
  Adam Kowalski </code></pre>
