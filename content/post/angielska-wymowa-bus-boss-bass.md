+++
# vim:set nosmartindent nocindent ft=markdown:
date = "2011-07-16T12:09:50"
draft = false
title = "Angielska wymowa: bus, boss, bass"
+++
Moim ulubionym przykładem na typowe polskie problemy z wymową angielskiego,
jest [bus vs boss](http://howjsay.com/index.php?word=boss%3Bbasset%3Bbus%3Bbas
s&submit=Submit "dodałem baseta specjalnie, bo na hasło 'bass' howjsay podaje
nie to słowo o które mi chodzi" ) (i vs bass w sensie
[ryby](http://en.wikipedia.org/wiki/Bass_\(fish\) "Rozróżnienie pomiędzy
instrumentem i rybą przydaje się w restauracji." ), nie instrumentu). Kiedy
słyszę angielskie słowo „bus” pierwszy raz, mam nieodparte wrażenie, że słyszę
polskie „bas”. Ale wiem skądinąd, że polskie „a” i angielskie „u” (IPA: ʌ) to
nie jest ten sam dźwięk. Dlaczego więc słyszę ten sam? No nic, trudno. Słucham
go jeszcze raz. I jeszcze raz. Porównuję z „boss” i „bass” (nie instrument
tylko ryba). Znowu „bus”.

Dopiero po jakimś czasie zaczynam słyszeć, że ʌ to nie æ, ani nie o. Niestety,
efekt utrzymuje się przez zaledwie kilkanaście minut.

A wymowa?

W rozmowie z pewną sympatyczną Kanadyjką dowiedziałem się, jak Polak czy
Polska może najlepiej przybliżyć to rozróżnienie. Zacząłem dość brutalnie:

automaciej: „Umiem wymawiać sześć samogłosek: a, e, y, i, o, u. Której mogę
użyć do 'bus'?”

koleżanka Kanadyjka: Podaj przykład.

automaciej: Na początek spróbuję tak jak to wymawia większość Polaków: BAS\*

koleżanka Kanadyjka: Nie, to nie to. Chyba bym nie zrozumiała.

automaciej: Dobrze, a co powiesz na to: BUS\*\*

koleżanka Kanadyjka: A wiesz że to jest już lepsze? To już prędzej bym
zrozumiała.

automaciej: A to: BYS

koleżanka Kanadyjka: Hm, nie, tamto poprzednie było lepsze.

automaciej: No dobrze, a spróbujmy kombinacji dwóch zmieszanych samogłosek.
Np.: B{O+A}S

koleżanka Kanadyjka: To jest raczej „boss”, czyli szef.

_kilka minut później_

automaciej: B{A+Y}S

koleżanka Kanadyjka: Tak, to brzmi dobrze!

Od tamtego czasu ćwiczę tę wymowę, bo kiedy tego nie robię, szybko wracam do
starych nawyków.

Dźwięk ten na początku wydaje się brzmieć głupio. Ale okazuje się że właśnie
ta kombinacja daje najlepszy efekt. Jak zmieszać „a” z „y”? Po pierwsze,
trzeba być samemu w domu, albo przynajmniej samemu w pokoju z zamkniętymi
drzwiami. Wtedy można spróbować np. zrobić płynne przejście: aaaaayyyyy...
yyyyyaaaaa. Bas... b{a+y}s... bys... b{a+y}s... gdzieś pomiędzy będzie ten
dźwięk co trzeba. Nie ma go w języku polskim, więc trzeba się przygotować na
dziwne odczucia.

A co z rybą bass? To proste, trzeba zmieszać „a” z „e”. Bæs.

[\*] Wymówione „chamsko” po polsku, jak np. w wyrazie
[kontrabas](http://www.youtube.com/watch?v=K2SaUDSC4F8#t=0m17s "Kontrybasu
gryfu końcu..." ).  
[\*\*] Jak w polskim wyrazie [autobus](http://www.youtube.com/watch?v=dme-Ns3G4o4#t=2m14s "Może być czerwony." ).

# Komentarze

* Remigiusz 'lRem' Modrzejewski (2011-07-16 12:37:30): <p>Prze-rą-ba-ne... Też
  mam te problemy :/</p>
* espeket (2011-08-09 14:03:15): <p>z chęcią pomogę rozwiązać problemy z wymową
  angielską... specjalizuję się w tym, prowadzę zajęcia na uczelniach wyższych -
  doktorat z anglistyki, specjalność: fonetyka+fonologia :)</p>
* Automaciej (2014-09-07 09:37:13): <p>O tym jak Andrzej pomaga wytłumaczyć
  szłę<br /><br />Cały czas walczę z głoską szwa („szła”). W języku polskim ona
  nie występuje, i dlatego trudno jest Polakom ją poprawnie wymówić. Ostatnim
  razem opisywałem jak można ją przybliżyć mieszając „y” i „a”. Dziś znalazłem
  inn
