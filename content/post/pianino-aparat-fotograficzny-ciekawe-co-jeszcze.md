+++
# vim:set nosmartindent nocindent ft=markdown:
date = "2005-08-18T23:10:38"
draft = false
title = "Pianino, aparat fotograficzny, ciekawe co jeszcze..."
+++
Zaczyna mnie brać ochota na Nikona D70. Nie stać mnie na niego! A jednak śni
mi się po nocach. Na dodatek wpadł mi w ręce marcowy numer Linux Magazine z
opisem samego aparatu oraz sposobu jego używania pod Linuksem. Na jesieni ani
w zimie nie będę raczej robił większej ilości zdjęć, ale lato 2006 chciałbym
rozpocząć z bojową lustrzanką w ręku.  

Żeby było śmieszniej, planuję również kupić jakiś instrument klawiszowy,
najlepiej coś w stylu "pianina" elektronicznego. Nie musi mieć odjazdowych
brzmień, bo i tak podłączę go do swojego pingwina i będę używał barw z
komputera. Wystarczy że instrument będzie miał solidną, ważoną klawiaturę.  
Tak więc, jeżeli plany się powiodą, zimowe wieczory spędzę brzdąkając i
układając nowe wzory funky, a lato powitam jako strzelec-rejestrator chwil.

# Komentarze

* froger3 (2005-08-19 00:25:33): <p>kurde, kolejny chory na D70:) <br />za
  szybko się ta choroba rozprzestrzenia, oj za szybko...</p>
