+++
# vim:set nosmartindent nocindent ft=markdown:
date = "2009-06-17T11:02:05"
draft = false
title = "Prawdziwa wolna wola kontra jej iluzja"
+++

Zróbmy następujący eksperyment myślowy.

Stwórzmy całkowicie deterministyczną symulację, w której umieścimy program-
agenta. Dajmy mu jakieś środowisko w którym będzie musiał sobie radzić,
analizując sytuację i podejmując decyzje. Na razie o wolnej woli nie ma co
mówić, bo jest to zwykły automat.

Załóżmy że jesteśmy w stanie stworzyć sztuczną inteligencję, czyli program
który jest w stanie uzyskać
[samoświadomość](http://pl.wikipedia.org/wiki/Samo%C5%9Bwiadomo%C5%9B%C4%87).
Taki samoświadomy program, umieszczony w naszym deterministycznym akwarium,
będzie nadal musiał analizować sytuację i podejmować decyzje. Ponieważ jest
samoświadomy, możemy zacząć mówić o jego wolnej woli.

Nasz program pewno ma _wrażenie_ wolnej woli. W końcu nikt mu się w decyzje
nie miesza - za każdym razem może sobie w swoim deterministycznym mózgu
rozważyć wszystkie za i przeciw.

Jednak ktoś mógłby powiedzieć, że jest to jedynie _iluzja_ wolnej woli, a nie
_prawdziwa_ wolna wola. Czym się różni iluzja wolnej woli od prawdziwej? Co
należałoby zmienić, co należałoby dodać, żeby nasz samoświadomy program miał
wolną wolę _naprawdę?_

----
**Komentarze**

* Zal (2009-06-17 11:16:27): <p>Dodać pierwiastek losowości? Tak, aby jego
  zachowanie nie mogło być deterministyczne? Ew. wiedzę z której mógłby
  korzystać i na podstawie której mógłby podejmować decyzję (moja praca
  magisterska).</p>  <p>Z drugiej zaś strony można ugryźć kwestię tego, czy w
  pełni "wolna wola" w ogóle istnieje. Jak w praktyce odróżnić wolną wolę od
  deterministycznego systemu, którego przewidzieć nie jesteśmy będąc jego
  częścią?</p>
* Adriano (2009-06-17 11:42:59): <blockquote> <p>Dodać pierwiastek
  losowości?</p> </blockquote>  <p>Wówczas decyzje będą zależne od losowości
  ;)</p>
* Anhalter (2009-06-17 11:52:38): <p>Polecam zbiór artykułów i esejów "The
  Mind's I" pod redakcją Douglasa Hofstadtera.<br /> Takich paradoksów w tym
  temacie jest 1001. Czasami mi się wydaje, że nie ma czegoś takiego jak
  myślenia i świadomość, że to tylko jakaś iluzja.</p>
* cieslo (2009-06-17 12:10:31): <p>Ha, a co z definicją "prawdy" (zakładam że
  iluzja = fałsz)? To co dochodzi do zmysłów + proces w mózgu + reakcja to model
  działania agenta. Wszystkie elementy poprzedniego zdania zawierają się w
  jednej substancji "akwarium" (podobnie jak człowiek w atomach) i jako takie są
  "prawdziwe". Zmierzam do stopniowania "prawdy".  Agent buduje sobie (lub ma
  dany) model świata w mózgu opisany jakąś strukturą X (język), model zmysłów Y
  oraz model działania Z. Agent konfrontując struktury XYZ może mieć wpływ na
  ich zawartość, co powoduje wzrost "prawdziwości" (wewnętrzny), przekonanie o
  własnej wiedzy itp. W mojej opinii wolna wola to ten właśnie proces. Jeżeli
  istnienie procesu jest "prawdą" uważaną jako ciąg przyczynowo-skutkowy, to czy
  "iluzja" definiuje jako przyczyna-bez skutku?</p>
* viroos (2009-06-17 15:10:06): <p>Dla mnie z wolną wolą będziemy mieli do
  czynienia w tedy jak Właściciel Akwarium nie będzie mógł przewidzieć naszych
  zachowań. I będzie to spowodowane nie losowością tylko "rozważaniami za i
  przeciw w deterministycznym mózgu". Tyko, że skoro mózg jest deterministyczny
  to nie problem żeby Właściciel Akwarium zbudował sobie symulator takiego
  mózgu. Dla tego jeśli chcemy mówić o wolnej woli, to raczej trzeba założyć, że
  mózg działa w sposób bardziej wyrafinowany. Tzn dodać emocję, uczucia,
  zdolność odróżniania dobra i zła (to ostatnie w senie uniwersalnym a nie w
  odniesieniu do jednostki). Przy czym nie zakładam, że te wyższe funkcje są
  losowe. Wręcz przeciwnie. W oparcie o nie nadal staramy się działać
  racjonalnie. Tylko problem jest z mierzalnością. Tzn nie da się określić
  liczbowo miłości czy dobra (przynajmniej ja nie potrafię, o miłości był
  odcinek xkcd). Zresztą nawet w świecie fizyki zasada nieoznaczoności
  nieoznaczoności daje nam jakiś niedeterminizm, ale to jeszcze chyba za mało,
  aby mówić o wolnej woli.</p>  <p>Druga sprawa to to, że Właściciel Akwarium
  nie powinien nami manipulować, zmieniając warunki w akwarium. Gdyż nawet
  zakładając że działamy niedeterministycznie to można z dużym
  prawdopodobieństwem określić nasze reakcje na określone bodźce. A tym samym
  "zmusić" do konkretnego  działania. Czyli o wolnej woli raczej nie może być
  mowy.</p>  <p>Jeśli mamy rozważać wolną wolę to może  Właściciel Akwarium nie
  powinien w ogóle istnieć?</p>
* Minio (2009-06-17 15:19:11): <blockquote> <p>Co należałoby zmienić, co
  należałoby dodać, żeby nasz samoświadomy program miał wolną wolę naprawdę?</p>
  </blockquote>  <p>Pytanie zasadza się na stwierdzeniu że wolna wola naprawdę
  istnieje. Co jest kwestią dyskusyjną.</p>  <p>Wg mnie nie chodzi o opozycję
  między determinizmem a wolnością (liberum arbitrium indifferentiae). Raczej
  chodzi o to, by determinizmu nie postrzegać w sposób fatalistyczny. Mam
  wrażenie że często w dyskusjach na ten temat ludzie stawiają znak równości
  między determinizmem a fatalizmem, i nie mogąc znieść tego ostatniego z
  konieczności opowiadają się za wolnością. Zupełnie jakby nie istniała inna
  alternatywa.</p>
* yachoo (2009-06-17 23:16:02): <p>A teraz załóżmy, że my mamy wolną wolę.
  Próbujemy więc stworzyć robota na własne podobieństwo ( nazwijmy siebie
  Stwórcą :P ). Potrzebujemy algorytmu tworzącego wolną wolę. Załóżmy, że jest
  to kompletna losowość: ...nie bardzo. Inaczej rozmawiając z kolegą mógłbym
  przy okazji kroić mu rękę nożem, a on zamiast ją wyrywać, dawałby mi za to
  pieniądze. Odpada. Zakładamy pełną analizę otoczenia i reakcję. Zbyt duża
  schematyczność - nie ma miejsca na błąd ludzki. Ale dostrzegamy pewną rzecz.
  Człowiek jak się rodzi ma bardzo mało "instynktownych" zachowań, a do tego
  kompletna losowość. Nadaje się jako punkt wyjścia dla algorytmu. Potrzebujemy
  więc spisania sobie tych zachowań i do wszystkich innych sytuacji przypisanie
  kompletnej losowości. Następnie można by napisać algorytm nauki z otoczenia,
  doświadczania, oraz losowego zapominania co i jak (żeby "zaimplementować" błąd
  ludzki).</p>  <p>No i teraz z powyższego to już chyba widać, czy to prawdziwa
  wolna wola... albo i nie :P</p>
* hcz.jogger.pl (2009-06-18 15:12:16): <p>Wolna wola – moje aktualne
  stanowisko<br /><br />Notka Automacieja skłoniła mnie do przemyślenia (czy
  raczej uporządkowania) moich poglądów na temat wolnej woli. Być może mój sąd
  jest naiwny i ktoś, znający się na tym jak funkcjonuje ludzki mózg,
  natychmiast mnie wyśmieje. Wtedy z p[...]</p>
* C (2009-06-21 08:30:40): <p>Wedle kontynentalnych tradycji myślicielskich
  (http://en.wikipedia.org/wiki/Liar_paradox#Alfred_Tarski), których jesteśmy
  spadkobiercami, należałoby rozgraniczyć metajęzykowe "SAMOŚWIADOMOŚĆ" ze
  świata programisty od "samoświadomość" z akwarium. Które miałoby by być
  prawdziwsze? Bo dla mnie nieporównywalne. Czy programista może uzgodnić
  stanowiska z programem w drodze dyskusji? A jaka instytucja rozstrzyga
  ostatecznie pomiędzy nimi, czy wybór zbliżenia się do dowolnej krawędzi
  akwarium jest lepszą jakościowo wolną wolą niż np. decyzja programisty, że
  stworzy drugiego agenta w innym akwarium zamiast pozgrzytania oknem? Czy
  lepszą jakościowo wolną wolą jest np. pomoc innemu bytowi, o którym dość dużo
  podobnych humanoidów mówi, że jest humanoidem w potrzebie?</p>
* Biały Jogger (2009-07-12 12:58:29): <p>Wolna wola (a wolność)<br /><br />Temat
  zaczął Automaciej, pytając o „prawdziwą wolną wolę”. Podjął go hcz, stawiając
  tezę, że wolna wola jest iluzją. I ja się z nim zasadniczo zgadzam. Ale na tym
  się sprawa nie kończy (o czym na koniec).</p>
