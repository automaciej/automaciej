---
aliases:
- /2018/10/ile-zajmuje-ci-dojazd/
date: '2018-10-29T16:03:28Z'
description: Czas dojazdu liczę wedle tego, co zmierzyłem.
draft: false
tags:
- życie
title: Ile zajmuje ci dojazd?

---

-- Ile czasu zajmuje ci dojazd do pracy?  
-- Liczę 55 minut.  
-- Gdzie mieszkasz? Od ciebie da się chyba szybciej dojechać.  
-- Tak, ale ja nie liczę czasu netto. Liczę momentu kiedy pomyślę
„teraz pojadę do pracy!”, do momentu kiedy siedzę przy biurku.

<!--more-->

Jak się popatrzy na Google Maps, kiedy nawigacja pokazuje 25 minut kusi nas żeby
stwierdzić „dojazd zajmie mi dwadzieścia pięć minut”. Jeżeli mamy dojechać na
9:00, zaczynamy się zbierać do wyjścia o&nbsp;8:35. W efekcie spoźniamy się,
oczywiście.

A założenie butów? Kurtki? Zamknięcie domu lub mieszkania? Zejście po schodach?
Odpięcie roweru, dojście do przystanku, czy dojście do samochodu, otworzenie,
uruchomienie silnika? A zaparkowanie? Wejście po schodach? Przebranie się?
W życiu codziennym jest jeszcze więcej detali, na przykład niefortunny układ
czerwonych świateł, przeciwny wiatr, deszcz, zapomnienie jakiegoś przedmiotu
z domu, przypadkowe spotkanie znajomej osoby. Udzielona komuś pomoc.

To, ile czasu spędzimy akurat idąc czy jadąc, samo w sobie nie ma dla nas
znaczenia. Znaczenie ma to, kiedy będziemy na miejscu, gotowi do działania.
