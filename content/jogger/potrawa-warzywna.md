---
aliases:
- potrawa-warzywna.pl.html
date: "2004-01-01T00:00:00+02:00"
description: Improwizowana potrawa, którą ktoś mnie kiedyś nauczył
draft: false
tags:
- opowieści
title: Potrawa warzywna
---

Przepisu nauczyła mnie [Margaux](http://www.margauxunddiebanditen.de/). Było to
podczas krótkiego wyjazdu do Beskidu Żywieckiego. Nie spotkałem jej nigdy
wcześniej, ani nigdy później.

<!--more-->

Co do podanych warzyw, to nie robię potrawy ze wszystkich naraz. Zazwyczaj jest
to kombinacja czterech lub pięciu warzyw z podanej listy.

Składniki
---------

- oliwa z oliwek (pierwsze tłoczenie)
- czosnek (dwa do pięciu ząbków)
- cebula (jedna główka)
- warzywa:
 - kartofle (zawsze)
 - marchewka (zawsze)
 - pietruszka (czasami)
 - seler (czasami)
 - brokuły (czasami)
 - kalafior (czasami)
 - bakłażan (czasami)
 - kabaczek (czasami)
 - i różne inne według uznania
- przyprawy
 - imbir
 - tymianek
 - bazylia
 - słodka papryka mielona
 - curry
 - sól
 - cukier

Przygotowanie
-------------

- czosnek i cebulę pokroić na plasterki,
- przygotować pół szklanki wody z rozpuszczonymi:
 - pół łyżeczki soli
 - pół łyżeczki cukru
- warzywa umyć, obrać i pokroić w kostkę albo w paski (w paski jest szybciej)
- na patelnię wlać trochę oliwy z oliwek i rozgrzać ją
- wrzucić pokrojony na plasterki czosnek i imbir (ok. pół łyżeczki)
- Poczekać aż czosnek się zarumieni
- wrzucić warzywa. poczekać aż wypiją oliwę z patelni
- kiedy oliwy już prawie nie ma, wlać pół szlanki wody z cukrem i solą
- dodać przypraw według uznania (ja używam głównie curry, słodkiej papryki mielonej, bazylii i tymianku)
- kiedy woda wygotuje się, potrawa jest gotowa do jedzenia
