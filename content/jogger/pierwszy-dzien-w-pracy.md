+++
date = "2007-01-09T00:34:15"
draft = false
title = "Pierwszy dzień w pracy"
tags = [ "irlandia",]
aliases = [ "/2007/01/pierwszy-dzien-w-pracy/",]

+++
Przejechałem swój przystanek, ale następny był na tyle blisko że wróciłem na
miejsce w pięć minut. Wiedziałem że jak się gdzieś jedzie pierwszy raz, można
łatwo się gdzieś zaplątać i dlatego dałem sobie więcej czasu.

Zatrzymałem się przy pustej recepcji. Po chwili ktoś mnie zagadnął, pytając na
kogo czekam. Był to zarządca budynku (z tego co zrozumiałem), dał mi do
przeczytania zbindowany manual budynku i formularz do wypełnienia.

Mój szef, profesor epidemiologii genetycznej, wszedł do hallu z rowerem
w rękach, kiedy byłem w połowie lektury. Wprowadził mnie do biura i od razu
przeszliśmy do rzeczy, czyli do uruchamiania komputera (który nie chciał się
uruchomić), przeglądania kodu i wprowadzania mnie w szczegóły projektu.
Odpowiadając na
[pytanie](http://automaciej.jogger.pl/2007/01/07/dwupoziomowe-mieszkanie/)
Piotra, oto jak sprawy w skrócie wyglądają: będę programował, w C++,
[program](http://www.ucd.ie/genepi/software.html) do analizy danych
genetycznych, który jest udostępniony na [licencji
GPL](http://www.gnu.org/licenses/gpl.html). I mogę robić to pod Linuksem.

Wdrożenie się zajmie mi pewnie jakiś czas, ale już dzisiaj udało mi się pobrać
źródła, skompilować całość i uruchomić testy, a potem uruchomić doxygen i
wygenerować zalążek dokumentacji. Znalazłem też błąd w kodzie. Tak mi się
przynajmniej wydaje, że to błąd. Dowiem się jak będę miał okazję porozmawiać z
głównym programistą we środę.

Czeka mnie jeszcze trochę spraw papierkowych: muszę zdobyć konto i adres
e-mail w domenie UCD. Mając ten adres mogę wypełnić formularz, który z kolei
jest potrzebny do tego aby mi wydali kartę wstępu. A karta wstępu jest
potrzebna do tego, żeby wrócić po wyjściu na lunch. Którego zresztą dzisiaj
nie jadłem, bo byłem podekscytowany nowymi zabawkami i po prostu zapomniałem.

----
**Komentarze**

* splash (2007-01-09 07:07:47): <p>Zarobki satysfakcjonujące ? Bo właśnie
  dokonuję analizy zarobków informatyków, i zastanawiam się czy jest to zawód,
  którego warto się podejmować :)</p>
* Koval (2007-01-09 09:15:32): <p>jak byłby głównym programistą to na pewno</p>
* maks (2007-01-09 09:27:24): <p>Ciekaw jestem jak wyglądają zarobki takiego np.
  administratora sieci, który zazwyczaj wyciąga mniej od programisty. A w
  kwestii lunchu i nie tylko:<br />
  http://img404.imageshack.us/img404/5900/arek1lc3.jpg</p>
