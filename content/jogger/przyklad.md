+++
date = "2004-01-01T16:45:11"
draft = false
title = "Przykład"
aliases = [ "/2004/01/przyklad/",]

+++
Example is not the main thing in influencing others.  
It is the only thing.  
\-- Albert Schweitzer  
  
Przykład nie jest głównym sposobem wpływania na innych.  
Jest jedynym sposobem.  
\-- Albert Schweitzer  

Tak, to prawda. Na Święta przyjechał z USA brat mojej dziewczyny. Przed
Świętami, był u nas w domu dwa dni, i miał okazję zobaczyć w akcji Linuksa na
moim maluśkim IBM Thinkpad (P233, 96MB RAM). Pooglądaliśmy filmy (dixv i
przywieziony przez niego vcd), oglądaliśmy zdjęcia, szperalismy po sieci. W
czasie Świąt widać było, że zdążył już zainteresować się tematem.

Potem była wizyta u rodziców mojej dziewczyny. Zawsze noszę przy sobie intalkę
Slackware, więc i tym razem miałem ją przy sobie. Wpadłem na pomysł, żeby
zaszczepić na tamtejszym komputerze Wolne Oprogramowanie. Brat mojej
dziewczyny też tam był i obserwował, co robię. Zbootowanie z płyty, cfdisk,
setup, wybór pakietów, możemy iść na podwieczorek. Po jedzeniu xfree86setup,
vim /etc/X11/XF86Config, vim /etc/profile... założenie kilku kont dla
domowników. Internet: konfiguracja kppp, połączenie od pierwszego strzału.
Brat mówi: ,,mam tu taki film, nie mogłem pod Windows odpalić''. Klik-klik,
film się wyświetla. Dźwięk działa od razu. Inny film, którego nie dało się
obejrzeć -- poszedł. Szybka konfiguracja Mozilli -- jest poczta.

„Jakiego Linuksa zainstalować?” -- Zaproponowałem Mandrake albo Auroksa.
Wizyta w Empiku, Mandrake nie ma, więc Aurox.

Za kilka dni telefon ze Stanów. Sync out of range. Proponowałem wyedytowanie
/etc/X11/XF86Config, ale niestety nie dało się, bo system był na etapie
,,first-boot'' i tam się na konsolę zalogować nie dało. Zmartwiłem się przez
jakąś głupią rzecz człowiek może sie zniechęcić. Ale następnego dostaję
wiadomość na jabberze, z polskimi znakami. Pod Windows nie miał przecież
polskich znaków! Za chwilę nadeszła wiadomość: „Piszę z Auroxa”.

A jednak, druga instalacja zakończyła się sukcesem!

Myślę że właśnie przykład, czyli czyny, a nie słowa, mają największy wpływ na
ludzi i potrafią zmieniać w naszą rzeczywistość.

----
**Komentarze**

* blackhole (2004-01-01 20:14:39): Chyba byłbyś dobrym nauczycielem :)
* zbychuk (2004-01-01 20:17:04): Tak trzymać :-D
