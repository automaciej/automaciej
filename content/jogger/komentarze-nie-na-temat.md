+++
# vim:set nosmartindent nocindent ft=markdown:
date = "2007-11-17T22:27:29"
draft = false
title = "Komentarze &lt;blink&gt;nie&lt;/blink&gt; na temat"
+++

Dzisiaj pisałem e-mail, o którym wiedziałem, że trafi do osoby studiującej
teologię. List był na temat zupełnie z religią niezwiązany, ale w pierwszej
wersji _wymsknęło_ mi się takie coś:

> (...) którzy, o ile religijni fanatycy nie spowodują wybuchu kolejnej wojny
> światowej, będą żyli w o wiele bardziej (...)

Jednak kiedy zapytałem się zaufanej osoby, czy jest w porządku wsadzać taką
szpilę, dostałem odpowiedź, że nie, nie jest w porządku. Jeżeli chcę zacząć
jakiś temat, powinienem zrobić to otwarcie w osobnym liście. A zasadniczy
temat, który zamierzam rozpocząć, powinien być czysty, pozbawiony
jakichkolwiek dodatkowych „wstawek”. Dobrze więc, dokonałem autocenzury i
napisałem tak:

> (...) którzy, mam nadzieję, będą żyli w o wiele bardziej (...)

I tutaj naszła mnie refleksja a'propos blogowania i komentarzy. Wyobraźmy sobie,
jak mógłby zareagować na taką wzmiankę teolog? Prawdopodobnie, wcisnąłby
„odpowiedz”, i całkowicie ignorując zasadniczy temat listu, odpowiedziałby na
ten właśnie fragment. Nie zmieniając nic w polu „Subject”.  Czy przypadkiem nie
to dokładnie to, co powoduje że bardzo często obserwuję [komentarze nie na
temat?][komentarze] Ktoś czuje się w jakiś sposób osobiście czymś dotknięty
i odpowiada tylko na jakiś fragment, zanim w ogóle zrozumie, o czym mówi całość.

[komentarze]: http://www.joelonsoftware.com/items/2007/07/20.html

Wydawać by się mogło, że rada jest prosta: w jednym wpisie poruszać tylko
jeden temat. Ale czy to nie spowoduje że wpisy będą potwornie nudne? Czy
łączenie tematów, skojarzenia i odnajdywanie związków nie jest tym, co ludzki
umysł umie najlepiej i lubi najbardziej?

Próbowałem innych technik, na przykład poruszając jakiś temat, [pisałem
wprost](http://automaciej.jogger.pl/2007/11/05/notka-do-braku-siebie/), o czym
jest dany wpis. Dalej dołożyłem wstawkę że jest to tylko wstęp i bardzo proszę
o nie komentowanie tej części. A komentarze były i tak na ten właśnie poboczny
temat, a jedyne co wskórałem, to wzmianka na początku jednego z komentarzy:
„wiem że piszę nie na temat, ale...”

Czy komentarze nie na temat mi przeszkadzają? Tak, przeszkadzają. Dlaczego?
Dlatego, że powoduję rozwodnienie oryginalnego tematu, a myśl, którą próbowałem
przekazać, rozmywa się. Jeden jedyny hcz przeczytał post, zrozumiał co mam na
myśli i odpowiedział na temat.

O tyle o ile komentarze nie na temat są irytujące, o tyle komentarze na temat
są ciekawe, potrafią poddać nowe myśli i autentycznie wnieść coś do tematu.
Nie chciałbym z nich rezygnować.

Co więc robić? Cierpieć niezrozumienie? Odrzucić skojarzenia i przyjąć nudę? W
ogóle zablokować komentarze?

----
**Komentarze**

* Joanna (Typoagrafka) (2007-11-17 22:36:54): <p>Rozumiem Twoje rozterki, sama
  je miewam nie raz. Dawniej się tak nie przejmowałam, a ostatnio tak mnie
  wkurzyły komentarze nie na temat, że je po prostu usunęłam (komentując ów fakt
  w samej notce).</p>  <p>Myślę, że nie ma jednoznacznej odpowiedzi i wszystko
  zależy od konkretnego artykułu, komentarza i komentującego :-) A także od
  aktualnego nastawienia i nastroju autora artykułu (&#8222;właściciela
  bloga&#8221;). Nie ma czarne/białe.</p>
* hcz (2007-11-17 23:52:43): <p>Sprawa wydaje mi się dość prosta. Decydujesz się
  na blogowanie == godzisz się na komentarze nie na temat. Jeśli Ci to
  przeszkadza to przerzuć się na dyskutowanie <span class="caps">IRL</span> w
  cztery oczy. Wtedy będziesz mógł na bieżąco kontrolować przebieg dysputy.</p>
  <p>Problem nie jest nowy. Muzyk nagrywający płytę też naraża się na pochopne
  komentarze w stylu &#8222;nie podoba mi się brzmienie gitary w drugim
  utworze&#8221; czy &#8222;perkusista mógł zagrać inaczej niż zagrał&#8221; .
  Bez wnikania w to, co twórca chciał powiedzieć. Podobnie filmowiec, pisarz,
  ktokolwiek kto &#8222;wypowiada&#8221; się publicznie&#8230;</p>
* hcz (2007-11-18 01:27:24): <p>Jeszcze jedno (być może głębsze) przemyślenie:
  czy studenci teologii powinni podlegać jakiejś specjalnej ochronie? Czy
  fundamentalizm religijny jest tematem tabu w obecności osoby wierzącej?</p>
  <p>Może w obecności muzułmanina nie należy wypowiadać słowa
  &#8222;świnia&#8221; a przy programiście Javy nie wspominać o programowaniu
  funkcyjnym&#8230;? Wszystko możliwe &#8212; polski prezydent (za pośrednictwem
  swego brata(!)) za obraźliwe uznał sformułowanie &#8222;bracia
  Kaczyńscy&#8221;...</p>
* Riddle (2007-11-18 03:17:58): <p>Skoro nie na temat, to co robi
  &#60;blink&#62; w tytule?</p>
* Automaciej (2007-11-18 04:55:18): <p>@hcz: Sprawa jest prosta jeżeli chodzi o
  komentowanie publikacji gdziekolwiek. Ale jeżeli chodzi o komentarze pod moim
  wpisami na moim joggerze, to sprawa wygląda inaczej: jest to mój jogger i
  komentujący są czymś w rodzaju moich gości. I jeżeli bałaganią, robią to u
  mnie, a nie u siebie. I dlatego mi to przeszkadza.</p>  <p>Osoba dodająca
  drugi komentarz dopisuje coś nie tylko do mojego wpisu, ale również do
  komentarza powyżej, i często odpisuje na komentarz (nie na temat), zamiast na
  wpis. Coś jak w łańcuchu Markowa: każdy komentarz zależy od poprzedniego.</p>
  <p>Najsensowniejsze wydaje mi się połączenie ograniczenia dygresyjności, żeby
  nie karmić trolli, oraz moderacji, czyli zastrzeżeniu że komentarze mogą być
  usuwane według mojego widzimisię. W końcu tutaj to ja mam przycisk do
  kasowania komentarzy, a nie kto inny.</p>  <p>Co do studentów teologii to nie,
  nie powinni podlegać żadnej ochronie. Tutaj chodzi tylko o formę: zamiast
  wsadzać szpilę w wiadomości na inny temat, napiszę osobny e-mail.</p>
  <p>@Riddle: Nawiązuje do <a
  href="http://ars.userfriendly.org/cartoons/?id=20030427" rel="nofollow" >User
  Friendly</a>.</p>
* Mystic (2007-11-18 11:07:17): <p>Wydaje mi się, ze ludzie o których piszesz
  raczej są z natury tacy ze szukają dziury w całym, wypatrują wszędzie w
  tekstach gdzie ma miejsce urażenie ich, uważają ze wiedza lepiej i ze w
  pewnych kwestiach naprawią Twój &#8222;zły światopoglad&#8221;.</p>  <p>Po za
  tym to tylko ludzie i moze i przeczytają cały wpis to zrozumieją jedynie
  fragment który ich dotyczy, bo na reszte właściwie nie mają co powiedzieć.</p>
  <p>Zjednej strony powinno się usunąć komentarze nie na temat, z drugiej skoro
  Ty pozwalasz sobie na dygresję, jakieś skojarzenia, to moze i owi ludzie też
  sobie na nie pozwolili. Wkońcu gdyby nie taki post to by nie powstał taki
  komentarz. To chyba kolejna z serii spraw pt jeśli chce sie być pełnym
  akceptacji i tolerancji to czy należy to stosować nawet wobec tych którzy nas
  nie szanują?</p>
