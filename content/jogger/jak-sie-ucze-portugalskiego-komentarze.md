---
aliases:
- /2015/12/jak-sie-ucze-portugalskiego-komentarze/
date: 2015-12-24 16:02:24
permalink: /2015/12/jak-sie-ucze-portugalskiego/komentarze/
tags:
- języki
title: Jak się uczę portugalskiego - Komentarze

---

Komentarze do wpisu [_Jak się uczę portugalskiego_][jaksieucze].

<!--more-->

[jaksieucze]: {{< relref "jogger/jak-sie-ucze-portugalskiego.md" >}}

* quest (2015-12-24 19:51:13): Ciekawy wybór. Możesz wyjaśnić dlaczego akurat
  portugalski? Uczysz się wyłącznie portugalskiego kontynentalnego czy też
  odmiany brazylijskiej?  Ja akurat uczę się niemieckiego i stosuję
  podobne metody. Zmiana języka interfejsu w telefonie + filmy z niemieckimi
  napisami. Nawet kupiłem laptopa z niemiecką klawiaturą, co czasami jest
  problematyczne. ;-)  Akurat dzisiaj (zanim natrafiłem na Twój post)
  pomyślałem o potrzebie wejścia w jakieś "kółko zainteresowań" tworzone przez
  osoby o podobnych zainteresowaniach. Zdradź proszę jak sobie znalazłeś osoby
  do "językowych obiadów".
* stone (2015-12-25 08:48:44): Generalnie bardzo dobre rady. Zresztą zawsze z
  chęcią czytam wpisy dotyczące nauki językow. Sam uczę się francuskiego i
  mogłbym dodać dwie rzeczy, które zadziałały w moim przypadku. Po pierwsze
  Duolingo (www.duolingo.com) - jest opcja nauki portugalskiego, jeśli ustawisz,
  że mówisz już po angielsku. Mimo prostego interfejsu ćwiczenia są na tyle
  zróżnicowane, że niepostrzeżenie chłoniesz słownictwo, struktury, a nawet
  możesz poćwiczyć wymowę. Choć jeśli uczysz się portugalskiego już 6 lat,
  niektóre zadania moga być zbyt podstawowe. Warto jednak spróbować.
  Druga rzecz to "slow news", czyli codzienne wiadomości czytane wolniej i
  nieco prostszym językiem, z opcją podejrzenia tekstu na stronie. Sam korzystam
  z RFI - przykład tu: http://www.rfi.fr/emission/20151223-journal-francais-facile-23122015-20h00-20h10-tu  
 PS. Dawno mnie tu nie było. Jak wstawić
  linki w komentarzu?
* daromar (2015-12-25 12:39:23): Próbowałeś słuchać wiadomości w
  portugalskim, np na rtp.pt albo kreskówki z
  portugalskim dubbingiem. No i wersja portugalska czy brazylijska?  
 Ja
  angielskiego nauczyłem się w sporej części na kreskówkach. Proste słownictwo
  niezbyt skomplikowana  akcja :)   
 @stone w markdown najpierw w nawiasie kwadratowy nazwa a potem w
  okrągłym sam link.
* Sigvatr (2015-12-28 22:22:30): Wydaje mi się, że Harry Potter to książka
  trochę za trudna jak do uczenia się języka. Zawiera mnóstwo nazw własnych i
  bardzo specyficznego języka powiązanego z magią itp.. Może zastąpić ją jakąś
  dziejącą się współcześnie powieścią? nawet taką dla starszych dzieci.
  BTW. Zagraj w Max Payne 3, będziesz chyba jedną z nielicznych osób, które
  nie podzielają zagubienia bohatera.
* automaciej (2015-12-31 12:02:02): quest - portugalski po prostu mi się
  podoba, zawsze mi się podobał w brazylijskiej muzyce, np. w bossa novach. Nie
  był to wybór zbyt pragmatyczny… Co do odmiany, to ludzie cały czas mi mówią że
  się muszę zdecydować, której wersji się uczę. A ja to skwapliwie ignoruję, i
  po prostu imituję osoby z którymi aktualnie rozmawiam. Brazylijczycy mówią mi
  że używam odmiany portugalskiej, a Portugalczycy że brazylijskiej. Jako
  cudzoziemiec mogę sobie na to pozwolić. :) Obiady portugalskie zacząłem sam,
  kiedy się zorientowałem że jedna z koleżanek z pracy jest z Portugalii,
  poszedłem do niej i zapytałem się czy miałaby cierpliwość porozmawiać przy
  obiedzie po portugalsku. Kiedy odeszła z firmy, znalazłem inną osobę, tym
  razem Brazylijkę; potem trochę rozpuściłem wiadomości po firmie z zapytaniem
  czy ktoś nie jest zainteresowany uczeniem się portugalskiego; teraz są 3 stałe
  osoby (nauczycielka i 2 uczniów), i 2 osoby które pojawiają się od czasu do
  czasu.    stone - Slow news to dobra opcja, mam w planach :) rzecz w
  tym żeby znaleźć newsy o tym co mnie interesuje (nie sport, nie polityka,
  etc.)    daromar - po pierwszym przejrzeniu, z kreskówki (bez napisów)
  rozumiem może połowę tekstu, główną przeszkodą jest to że mówią szybko; może
  po prostu nie należy się przejmować, tylko oglądać. Nie znałem Johnnego Bravo,
  dobry humor momentami („przepraszam, ale już jestem żonaty” :D )
  Sigvatr - tak, na pewno warto poszukać innych opcji i spróbować
  przynajmniej 5 czy 10 różnych książek żeby zobaczyć, co się przyjmie. Dzięki
  za rekomendację Max Payne 3, chyba się skuszę :)
* automaciej (2015-12-31 16:29:09): o, Max Payne 3 (PS3) jest w promocji za
  €7! (do dwudziestego któregoś stycznia)

**Dopisek z 2018-01-28:** Po dłuższej przerwie skończyłem Max Payne 3. Musiałem
rozrysować sobie diagram historii, bo od pewnego momentu nie do końca rozumiałem
kto, co, z kim, ani dlaczego. W samej grze zabawa była przednia, rzeczywiście
nie podzielałem zagubienia bohatera, ale mogłem sobie trochę wyobrazić jak to
jest. Gdzieś w połowie gry było kilka sytuacji w których brazylijskie postaci
mówiły pomiędzy sobą rzeczy lekko obraźliwe w stosunku do Maxa. A tak poza tym
to są krzyki typu „jesteś z daleka od domu, nie masz szans!” albo „o ranyyyy
ręki nie czuję!”
