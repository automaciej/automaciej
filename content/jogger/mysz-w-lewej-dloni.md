+++
# vim:set nosmartindent nocindent ft=markdown:
date = "2006-05-05T01:03:47"
draft = false
title = "Mysz w lewej dłoni"
+++

Jestem praworęczny. Dzisiaj postanowiłem używać myszy przy pomocy lewej ręki.
Powód: [RSI](http://pl.wikipedia.org/wiki/RSI_%28choroby%29).

Do urazu jeszcze nie doszło... mam nadzieję. Czuję stały nacisk w prawym
nadgarstku. Czasami ból. Nie pomaga żadne chwilowe rozruszanie czy rozmasowanie
nadgarstka. Muszę rozłożyć obciążenie pomiędzy rękami. Jako osoba praworęczna
wykonuję już wystarczająco dużo czynności prawą dłonią. Mogę sobie pozwolić na
dociążenie lewej. Mam nadzieję że jako były gitarzysta szybko przystosuję się do
nowej sytuacji: praworęczny gitarzysta używa [lewej
ręki](http://www.blizinski.pl/gitara/Praca_lewej_r%C4%99ki) do chwytania na
gryfie dźwięków i akordów, czynności bardziej skomplikowanej niż to co robi
[prawa ręka](http://www.blizinski.pl/gitara/Praca_prawej_r%C4%99ki),

Teraz co jakiś czas odruchowo sięgam prawą ręką i trafiam w pustkę. Podczas
pracy, strzałka bryka po ekranie jak pijany zając. Jedna z operacji na których
najbardziej się odbija ta zamiana to CTRL+C, CTRL+V, kombinacje klawiszy
pomyślane do naciskania obecnie zajętą, lewą ręką.

----
**Komentarze**

* Riddle (2006-05-05 01:31:48): <p>To może być bardzo niebezpieczne - znajomy
  miał operację i potem 6 miesięcy bez komputera. Znam to bardziej pod nazwą
  Carpall Tunell Syndrome (chociaż może są jakieś niuanse i mówisz o czymś
  innym).</p>
* olaf (2006-05-05 02:22:04): <p>niewykonalne ;] Powodzenia!</p>
* Splash (2006-05-05 07:19:38): <p>Jako były gitarzysta powinieneś wiedzieć, że
  nie ma analogii w używaniu myszy i graniu na gitarze. Do jednego i drugiego
  musiałeś sie przyzwyczajać, dlatego gitara w żadnym stopniu Ci nie pomogła w
  przeniesieniu na lewą ręke.  <br />Możesz mieć w niej co najwyżej silniejsze
  palce :) Pozdrawiam serdecznie</p>
* tomwys (2006-05-05 09:52:13): <p>http://www.workrave.org/welcome/ (-:</p>
* Automaciej (2006-05-05 10:38:27): <p>@Riddle: Mam nadzieję że to nie CTS
  (który jest zdaje się uciskiem jakiegoś nerwu w nadgarstku) <br /> <br
  />@Splash: Nie będę bronił zaciekle tej analogii; chodzi tylko o intensywne
  używanie „słabszej” ręki. <br /> <br />@olaf: Z niewykonalnych jest jeszcze
  granie na trąbce. Wiem, próbowałem.</p>
* lt (2006-05-05 15:00:21): <p>Już leci: emerge workrave</p>
* blu (2006-05-06 12:43:31): <p>Od jakiegoś czasu, to co robiłem prawą ręką
  staram się robić lewą. Ale to przez pedantyczność chyba ;)</p>
* PawelK (2006-05-06 15:07:49): <p>Dołącze się do kolegów: workrave jest
  absolutnie niezbędny. Zdaje się, że domyślnie przychodzi on z dość
  restrykcyjnymi przerwami, więc można je zmniejszyć (ja mam np. microbreak co
  3min na 30sek). Polecam również wyłączenie opcji blokowania ekranu - to jest
  jednak zbyt restrykcyjne i może prowadzić do zniechęcenia się do stosowania
  tego programu. <br /> <br />Kolejna ważna rzecz, to klawiatura. Moim zdaniem
  (nie tylko moim zresztą) absolutnie niezbędna jest klawiatura
  &quot;ergonomiczna&quot; czyli z rozdzielonymi klawiszami dla prawej i lewej
  ręki. Zobacz jak bardzo poprawia to ułożenie nadgarstka: nie jest już
  prenamentnie zgięty. Niezła klawiatura to Microsoft Natural lub Logitech
  (chyba jest trochę bardziej mięki). <br /> <br />Ważne jest też ułożenie rąk:
  nie powinny być zadarte do góry. Mi, &quot;jak jest gorzej&quot;, pomaga
  trzymanie klawiatury na kolanach. <br /> <br />Jak jest naprawdę źle to
  pozostaje klawiatura &quot;fingerwors touchstream&quot; i programy do
  rozpoznawania mowy...</p>
