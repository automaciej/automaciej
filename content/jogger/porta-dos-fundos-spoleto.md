---
aliases:
- /2017/07/porta-dos-fundos-spoleto/
date: '2017-07-30T08:32:26+01:00'
description: Efektywność firmy. Przerażenie klienta.
image: /images/2017/porta-dos-fundos-spoleto.jpg
tags:
- że jak?
title: 'Porta dos Fundos: SPOLETO'

---

Jak przejść od „dzień dobry” do rzucania… no, nie mięsem, ale jedzeniem.

<!--more-->

{{< youtube "Un4r52t-cuk" >}}

Jest to pierwszy filmik Porta dos Fundos jaki miałem okazję zobaczyć. Ktoś
wysłał mi link do niego w kontekście jakiejś rozmowy na temat wybierania
składników obiadu.

W tłumaczeniu główną zagwozdką było jak przetłumaczyć „palmito” (wym. pałmitu).
W Polsce takie coś nie występuje - jest to wycięty kawałek zdaje się pnia
palmowego, który jest biały, miękki i łagodny w smaku. Nie ma więc zgrabnego
polskiego określenia, mamy tylko „serce palmy”. Patrząc jak to wygląda
w obiektywie, można by napisać „seler”, ale byłby to raczej dziwny wybór jako
składnika, no i dziwnie by brzmiało, jak sprzątaczka narzeka że seler jest
drogi.

W niektórych klipach, takich jak ten, strasznie szybko mówią, i mam problemy
żeby zmieścić potrzebną ilość tekstu w krótkim czasie. Mam wrażenie że napisy
wyświetlają się za krótko żeby je wygodnie czytać. Ale nie wiem co zrobić, bo
wypowiedzi lecą jedna po drugiej, nie ma pauz.

Swoją drogą, kiedy byłem w Brazylii, wybrałem się do Spoleto żeby zobaczyć jak
tam jest. No więc, nie widziałem tam Fabio Porchata, nikt na mnie nie
nakrzyczał, i zamiast wybierania osobnych składników poprosiłem o gotowca.
W zasadzie sam nie wiedziałem, czy mam być zadowolony czy zawiedziony.
