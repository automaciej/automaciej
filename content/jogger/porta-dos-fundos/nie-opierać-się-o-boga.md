---
aliases:
- /2017/02/porta-dos-fundos-nie-opierac-sie-o-boga/
date: '2017-02-08T21:11:34Z'
description: '- Zgubiłaś się? - Trochę.'
draft: false
image: /images/2017/porta-dos-fundos-deus.jpg
tags:
- raptularz
- że jak?
title: 'Porta dos Fundos: Nie opierać się o Boga!'

---

Polskie tłumaczenie skeczu Porta dos Fundos.

<!--more-->

{{< youtube "t11JYaJcpxg" >}}

Aktor który gra Boga, Rafael Infante, powtarza niektóre motywy w różnych
skeczach. Na przykład to, żeby nie dotykać Boga. W innym skeczu gra Diabła, i
Diabła też nie wolno dotykać. Inny motyw, wtrąca jakieś słowo albo zdanie po
angielsku. W tym filmiku na przykład wtrąca „catholic!” Przy czym robi błąd w
wymowie, a konkretnie w akcentowaniu. „Catholic” wymawia się z akcentem na
pierwszą sylabę („cAtholic”), a nie na drugą. Jak ktoś mówi językiem
akcentowanym na przedostatnią sylabę to dziwnie jest tak wymawiać, ale… co
zrobić, tak się po angielsku mówi i już.

Swoją drogą, zastanawiam się jak w tłumaczeniu zawrzeć to, że Bóg nagle
powiedział coś w innym języku? Może wtrącić coś cyrylicą?  „Католический бог!”
Albo może lepiej po niemiecku, bo cyrylicy niektórzy nie znają: „Katholischen
Gott!”

Fraza „nie opierać się o Boga” z kolei wzięła się stąd, że po portugalsku napis
na przykład „não encostar a mão na porta” („nie opierać się dłonią o drzwi”)
pojawia się w Brazylii w wagonach metra.

**Dopisek 2017-02-11:**

Już po opublikowaniu, tłumaczenie sprawdził i poprawił mój znajomy. Werdykt?
„Drewniany język”.  Niektóre poprawki były potrzebne i niekontrowersyjne, ale
inne były różnicami raczej koncepcyjnymi. Na przykład, zamienił wszystkie słowa
„Bóg” na „bóg”. W świecie skeczu jednak istnieje jeden bóg, więc według mnie
jest to Bóg. Inne poprawki brały się z tego, że kolega oczekiwał języka
książkowego, a ja zapisywałem język mówiony.[^jezyk]

Kolega zmienił też „nie opierać się o Boga”, chyba nie zauważył koncepcji. Nie
wiem, może koncepcja nie była dobra, albo nie była dobrze przedstawiona.
W każdym razie tytułowa kwestia zniknęła z tłumaczenia. Ot, uroki pracy
zespołowej.

[^jezyk]: Można by się spierać, który język jest „tym prawdziwym”.  Na lekcjach
          polskiego nauczycielka sugerowała żeby w razie wątpliwości przeczytać
          zdanie na głos.
