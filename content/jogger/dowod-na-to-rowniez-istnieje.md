+++
date = "2007-07-12T13:06:57"
draft = false
title = "...dowód na to również istnieje"
aliases = [ "/2007/07/dowod-na-to-rowniez-istnieje/",]

+++

Ostatnio w kilku rozmowach podnosiłem kwestię istnienia rzeczy i istnienia
dowodu na nie. Teza którą przedkładałem, zainspirowany jedną dyskusją, brzmi
tak:

„Jeżeli coś istnieje, to istnieje również dowód na to.”

Ku mojemu zaskoczeniu, wiele osób się z tym nie zgadza! W tym programiści
i naukowcy z doktoratami.

----
**Komentarze**

* sharnik (2007-07-12 13:26:04): Masz na myśli istnienie dowodu tu i teraz,
  czy istnienie w sensie &#8222;jest mozliwym do udowodnienia, ale aktualnie
  (jeszcze) nie wiemy jak to zrobić&#8221;?
* AdamK (2007-07-12 14:06:52): Zasada nieoznaczoności Heinsenberga, w ogólnym
  rozumieniu, przeczy konieczności istnienia dowodu na rzeczy które
  istnieją.
* yachoo (2007-07-12 14:23:58): No przecież może sobie istnieć we
  wszechświecie jakaś nieodkryta planeta, ale nikt jeszcze tego nie udowodnił.
  Kiedyś może to udowodnić, ale w tej danej chwili dowód nie istnieje&#8230;
  Twoje twierdzenie zależy od interpretacji.
* Claygirl (2007-07-12 14:31:03): Ja mogę zgodzić się tylko z:  
 „Jeżeli
  coś istnieje, to istnieje również dowód na istnienie tego.”
* hcz (2007-07-12 15:01:09): Obawiam się, że to kwestia światopoglądu a nie
  wykształcenia, przy czym granica nie musi być wcale tożsama z granicą między
  wierzącymi i niewierzącymi. Immanuel Kant twierdził, że niemożliwe jest
  poznanie rzeczy samych w sobie a zasadę nieoznaczoności jak widać można
  zinterpretować tak, by potwierzała tę tezę (choć moim zdaniem to gruba
  nadinterpretacja).  Dziwi mnie natomiast Twoja naiwność. Większość
  ludzi na świecie wyznaje jakąś religię. Ci ludzie od dziecka uczeni byli, że
  największa cnota to &#8222;nie zobaczyć a uwierzyć&#8221;. Wielu ludzi uznaje
  różdżkarstwo i bioenegoterapię za dziedziny nauki. *Wszystkie*
  koleżanki mojej Ewy z jej poprzedniego miejsca pracy chodziły do wróżki. Kiedy
  zmieniała pracę na rozmowie kwalifikacyjnej spytano ją o znak zodiaku.
  Niektórzy wierzą, że Kubica przeżył swój wypadek za sprawą napisu
  &#8222;Jan Paweł II&#8221; na kasku (i jak ktoś przytomnie zauważył nawet
  największy sceptyk nie zaprzeczy że żadna z ofiar wypadków w F1 takiego napisu
  na kasku nie miała).  Twoje stanowisko jest dla tych ludzi tak samo
  niezrozumiałe, jak ich dla Ciebie.
* Automaciej (2007-07-12 16:10:48): @sharnik: Mam na myśli „jest możliwym do
  udowodnienia (jak, to osobna kwestia), przy czym, jak to zrobić, możemy
  wiedzieć lub nie”.    @Claygirl: Wydawało mi się że to jest dokładnie
  to samo&#8230 (btw, na czym polega różnica?) Jeżeli ktoś jeszcze jeszcze chce
  się doszukiwać zbytnich skrótów myślowych: „Jeżeli coś istnieje to istnieje
  również dowód na istnienie tego czegoś co jest określone słowem «coś» na
  początku tego zdania które właśnie czytasz.”    @hcz: Myślałem że już
  się przyzwyczaiłeś do mojej naiwności! :-) Co do wykształcenia, naukowcy
  prowadzą badania, robią pomiary, posługują się statystyką i stosują tę zasadę
  (lub przynajmniej powinni!) do wszystkich swoich badań. Dlaczego nagle jakiś
  inny fragment świata ma się rządzić innymi prawami? Czy doświadczenie
  akademickie tego nie uczy?
* hcz (2007-07-12 22:38:41): @Automaciej: Musieliby wyrzucić na śmietnik coś,
  co jak im wmawiano od dzieciństwa jest największą wartością. Dlatego dzielą
  sobie rzeczywistość na dwa podzbiory. Jeden z nich to domena rozumu, drugi
  &#8212; domena wiary. Czasami są rozłączne a czasami nie. W części wspólnej
  może pojawić się na przykład kask Kubicy.
* i0 (2007-07-13 14:09:48): Dobrze, masz już tezę. Teraz przeprowadź dowód na
  istnienie dowodu istnienia wszystkiego co istnieje.  We wnioskach
  możesz też umieścić uwagi co do osiągalności Każdego Dowodu Na Cokolwiek. Plus
  zdanie Schrödingera i zjawisko Observer&#8217;s Paradox. Ostatecznie wskaż
  różnice między brakiem dowodu a dowodem nieosiągalnym.  ;)
* Biały (2007-07-14 18:21:32): Odrzucenie sformułowanego przez Ciebie
  twierdzenia nie oznacza wcale odrzucenia rozumu i przejścia na pozycje
  religijne. Jak mógłby wyglądać np. dowód na istnienie oryginalnej „Mona
  Lisy”?
* Automaciej (2007-07-15 15:43:00): @i0: A co z definicją istnienia?
  @Biały: Nie widzę bezpośredniego związku. Nigdzie nie napisałem, żeby miało
  to oznaczać przyjęcie światopoglądu religijnego. Co do Mona Lisy, to być może
  tego dowodu nie możemy znaleźć, ale to nie znaczy że on nie istnieje.
* Biały (2007-07-15 16:54:22): Związek przejawia się w sugestiach w samym
  wpisie („w tym programiści i naukowcy”), jak i w niektórych komentarzach, że
  przyjęcie omawianego twierdzenia stawia nas niejako po stronie rozumu, a
  odrzucenie – po stronie wiary religijnej. Stanowisko to nie zostało przez
  nikogo wypowiedziane wprost, ale niejako „wisiało w powietrzu”, więc
  postanowiłem je wywołać i się odnieść.  Na moje pytanie o Mona Lisę
  odpowiedziałeś odbiciem piłeczki, na zasadzie: „ja coś twierdzę i oczekuję, że
  jeśli nie mam racji, to ktoś mi to zaraz udowodni”.  No dobrze.
  Zajrzyjmy do encyklopedii i zobaczmy, co to jest dowód.   „skończony
  ciąg zdań uzasadniający prawdziwość danego twierdzenia; również wytwór
  czynności dowodzenia.”  

  http://encyklopedia.pwn.pl/haslo.php?id=3894029  „rozumowanie
  analityczne, dedukcyjne lub inne, które prowadzi do wykazania prawdziwości
  pewnego twierdzenia przy użyciu umownie dopuszczalnych i uznanych środków jak
  aksjomaty, zasady rozumowania oraz założenia twierdzenia.”  

  http://pl.wikipedia.org/wiki/Dowód  Innymi słowy, dowód zawsze
  przeprowadza się w jakimś stworzonym przez ludzi systemie rozumowania, przy
  użyciu stworzonych przez ludzi do opisu świata pojęć. Kiedy więc formułujesz
  swoje twierdzenie, że „dla każdego X: X istnieje =&#62; dówód X istnieje”,
  należy zapytać: no dobrze, ale dowód w jakiej aksjomatyce? Świat sam w sobie
  nie jest przecież systemem formalnym. Dowód to manipulowanie pojęciami w
  jakimś modelu. Na „goły” świat trzeba więc dopiero nałożyć jakiś model opisu,
  wprowadzić jakieś pojęcia, żeby można było dopiero w owym modelu przeprowadzać
  jakiekolwiek dowody.  Co więc właściwie oznacza Twoje twierdzenie?
* i0 (2007-07-15 19:18:31): @Automaciej: ha, widzisz. Tu jest nieskończona
  rekurencja tezy i bez odpowiednio dobranego aksjomatu się nie obędzie. Tego
  zabrakło.  Co zresztą IIUC pisze człowiek
  obok. :P
* hcz (2007-07-16 01:58:16): @Biały: Co to jest &#8222;oryginalna
  &#60;&#60;Mona Lisa&#62;&#62;&#8221;?
* Automaciej (2007-07-16 02:37:10): @Biały: Mnie też interesuje to co hcz
  (Mona Lisa).    Przez naukowców rozumiem tutaj osoby które, prowadząc
  badania, udowadniają swoje tezy i nie przyjmują ich, dopóki tezy te nie są
  udowodnione. Nie rozważam tutaj szczegółów dowodzenia; w różnych dziedzinach
  dowodzenie może wyglądać inaczej, wystarczy że mamy ogólnie przyjęty standard
  rozumowania i dowodzenia twierdzeń. To co mnie dziwi, najlepiej opisał hcz:
  „dzielą sobie rzeczywistość na dwa podzbiory. Jeden z nich to domena rozumu,
  drugi — domena wiary.” Dziwi mnie, że dzielą świat na dwa podzbiory w sposób
  arbitralny, nie mając ku temu innych przesłanek niż tradycja czy
  psychologiczna presja społeczna czy rodzinna.    Co do odbijania
  piłeczki, to rozumiem Twój zarzut, pokazałem że nie obaliłeś mojego
  twierdzenia, ale nie przedstawiłem dowodu nie. Nie podejmuję się udowodnienia
  tego twierdzenia, chciałbym jednak zwrócić uwagę że jest ono powszechnie
  przyjęte odnośnie teorii naukowych: „Jeżeli teoria naukowa jest prawdziwa,
  istnieje dowód na tę teorię”. Teorie naukowe dotyczą najczęściej istnienia
  zjawisk czy obiektów, więc można powiedzieć że „jeżeli jakieś zjawisko
  istnieje, istnieje również na nie dowód”. Twierdzenie to stanowi podstawę
  pracy naukowca. W związku z tym, zamiast je udowadniać, odwołam się do jego
  powszechnej akceptacji w świecie naukowym.    Jeżeli jednak rozszerzymy
  to twierdzenie z teorii naukowych czy zjawisk na wszystkie rzeczy które
  istnieją, nagle pojawia się opór, i tego właśnie nie rozumiem.    Co do
  aksjomatyki, nie chcę jej tutaj rozważać, zakładam że istnieją naukowcy którzy
  mają swoje standardy dowodzenia; rozważam tylko to, dlaczego czasami stosują
  te standardy, a czasami nie.
* Marek (2007-07-18 03:39:21): Co to znaczy „istnieć”?  Czy myśl
  istnieje? Czy miłość istnieje? Czy próżnia istnieje? Czy nicość istnieje?
  Czy istnienie istnieje?  Czy nieistnienie istnieje?  A co z
  czasem? Czy czas istnieje? Czy istnienie jest istnieniem w określonym
  momencie? Np. herbata w moim kubku teraz istnieje. Ooo&#8230; A teraz nie
  istnieje. A w jakim momencie istnieje (i czy istnieje) czas? Czas przeszły na
  pewno nie istnieje – teraz. Ale jeśli nie teraz, to kiedy? Czy może coś
  istnieć „nie-teraz”? Jeśli można istnieć tylko teraz, to nie ma czasu
  przeszłego i przyszłego, bo teraz jest czas teraźniejszy. Ale jeśli istnienie
  jest przeciwieństwem nieistnienia, to czas teraźniejszy nie może istnieć
  teraz, bo owo istnienie nie ma swojego przeciwieństwa, jako że nie ma nic
  oprócz „teraz”.  A czy moje wspomnienia istnieją? A wizja, jaką teraz
  mam przed oczami? Istnieje?  Dlaczego grawitacja i witaminy nie są
  elementami religii? Wszak ich „istnienie”, uznawane przez niektórych ludzi
  jest oparte o wiarę, że to, co przeczytaliśmy w świętych, przepraszam, w
  naukowych księgach, jest prawdą. Ale przecież nikt  nie widział grawitacji,
  jedynie odczuwa jej skutki. Podobnie, jak z Bogiem. Podobnie jak z energiami
  wykorzystywanymi przez uzdrowicieli.  Skąd wiara, że wszystko da się
  zamknąć w kategorii „istnieje-nie istnieje”? A co z czymś, co nie podlega tej
  kategorii?  Ech, długo by jeszcze&#8230;
* hcz (2007-07-18 06:58:33): &#8222;Ale przecież nikt nie widział grawitacji,
  jedynie odczuwa jej skutki. [...] Podobnie jak z energiami wykorzystywanymi
  przez uzdrowicieli.&#8221;   No właśnie chodzi o to, że *nie*
  podobnie&#8230;
* Marek (2007-07-18 13:55:46): @hcz: A możesz wyjaśnić, na czym polega
  różnica, Twoim zdaniem, pomiędzy grawitacją a energią wykorzystywaną przez
  uzdrowicieli? Bo że różnice są to jasne. Ale nieuchwytność obu tych sił i
  trudności z ich matematycznym opisaniem do pewnego momentu istnienia ludzkości
  wydają mi się podobne. Tyle, że może jedną już opisano, a drugiej jeszcze (?)
  nie? Ale brak dostępnego dowodu nie dowodzi nieistnienia dowodu. :)
* hcz (2007-07-18 20:59:28): Różnica polega na tym, że wyrazowi grawitacja
  odpowiada jakieś pojęcie, a &#8222;energie wykorzystywane przez
  uzdrowicieli&#8221; to bezsensowna zbitka słów.
* Marek (2007-07-21 02:14:56): @hcz: Dla niewidomego „zielony z odcieniem
  żółtawym, w różowe centki” to też bezsensowna zbitka słów. Są na świecie takie
  „cosie”, które są doświadczane tylko przez niektórych. Fakt niedoświadczania
  przez kogoś nie dowodzi nieistnienia. I nie dowodzi bezsensowności.
  Słowo „witamina” też parę setek lat temu było bez sensu, bo nie opisano
  jeszcze tego, czym witaminy są. Ale gdyby je nazwać wówczas „niewidoczne
  substancje zawarte w jedzeniu, wykorzystywane przez znachorów” to byłaby to,
  idąc Twoim tokiem myślenia, „bezsensowna zbitka słów”.  I kilka setek
  lat temu dowód na istnienie witamin nie istniał, a witaminy istniały.
* hcz (2007-07-24 10:35:18): I czego niby ma dowodzić ta przypowieść o
  witaminach?  
 Ja twierdzę, że jakiś ciąg wyrazów nie ma sensu, a Ty  

  na to, że jakiś inny ma. To jest argument?  W swoich komentarzach
  powtarzasz wielokrotnie  
 to samo stwierdzenie (choć ubierasz je w różne
  słowa):  
 to, że nie potrafimy dowieść czegoś teraz,  
 nie znaczy, że
  nie będziemy potrafili dowieść tego  
 kiedyś. Jeśli usiłujesz mnie do tego
  przekonać,  
 to chciałbym Cię uspokoić &#8212; nigdy nie twierdziłem  

  niczego innego, ani nawet nie znam nikogo, kto  
 by twierdził.  Nie
  widzę natomiast powodu, dla którego  
 miałbym wierzyć ludziom, którzy nie
  potrafią  
 w żaden sposób dowieść swoich racji. Dlatego zwykle  

  szczuję psami Świadków Jehowy, księży chodzących  
 po kolędzie,
  domokrążców oferujących różne cudowne  
 i kosztowne wynalazki i &#8212; w
  końcu &#8212; wszelkiej  
 maści uzdrowicieli.  Ciąg wyrazów
  &#8222;energie używane przez uzdrowicieli&#8221;  
 nie ma sensu, bo jak
  dotąd nie udało się  
 nikomu dowieść, że istnieją jacyś uzdrowiciele.  
 A nawet gdyby się udało, należałoby najpierw  
 spróbować wyjaśnić
  naturę ich &#8222;mocy&#8221; w ramach  
 istniejących teorii. Ale po co
  zawracać sobie  
 głowę. To nudne i męczące a efekt niepewny.  
 Lepiej
  opowiadać banialuki o tajemniczych &#8222;energiach&#8221;  
 &#8212;
  ciemny lud to kupi.  Oczywiście nie mogę być pewien, że nikt nigdy
  nie  
 przejdzie tej całej drogi i nie udowodni istnienia  
 tych
  nieszczęsnych &#8222;energii&#8221;. Wtedy przestanę marudzić.  
 Ale na
  razie napis &#8222;energie używane przez uzdrowicieli&#8221;  
 ma taką
  samą wartość jak &#8222;zielony kolor skóry pilotów  
 latających
  spodków&#8221; czy &#8222;pamięć wody jako wyjaśnienie  
 działania leków
  homeopatycznych&#8221;.
* Biały (2007-07-29 00:38:40): „Oryginalna «Mona Lisa»” to nic innego jak
  „obraz olejny namalowany na desce z topoli o wymiarach 77 cm x 53 cm przez
  sławnego malarza włoskiego renesansu, Leonarda da Vinci” (za Wikipedią).
  Oryginalna, w odróżnieniu od kopii. Ale nie zagłębiajmy się w szczegóły.
  Automacieju, twierdzę, że mylisz się co do paradygmatów pracy naukowców
  badających świat, myląc je z paradygmatami pracy matematyków badających
  systemy matematyczne, i stąd całe nieporozumienie. Tacy np. fizycy nie
  udowadniają swoich teorii, bo nie mają takiej możliwości. Wiedza fizyczna jest
  z założenia niepewna, podatna na ciągłe kwestionowanie nowymi badaniami, i
  naukowcy zdają sobie z tego sprawę (polecam krótką książeczę „Sens tego
  wszystkiego” Feynmana, jakby co mogę pożyczyć, o ile mieszkasz w
  Warszawie).  Nauka przyrodnicza działa z grubsza tak: robi się
  obserwacje, na ich podstawie wymyśla się teorię, która do nich pasuje, potem
  sprawdza się, czy teoria dobrze przewiduje dalsze obserwacje. Dopóki wyniki
  zgadzają się z teorią, teorię uważa się za słuszną („udowodnioną”). Zawsze
  jednak jest możliwość, że pewnego dnia ktoś zmierzy coś dokładniej, wyjdzie
  gdzieś jakiś błąd, i okaże się, że potrzebna jest lepsza teoria.
  Klasyczny przykład to mechanika Newtona zastąpiona przez teorię względności
  Einsteina. Mechanika klasyczna dobrze – na ile można było zmierzyć –
  przewidywała świat przez paręset lat, ale w końcu dostatecznie dokładne
  pomiary w dostatecznie dziwnych warunkach wykazały pewne odchylenia,
  wytłumaczalne dopiero przez teorię względności – dokładniejszy od klasycznego
  model. I ten nowy model – znowu na ile możemy zmierzyć – dobrze opisuje świat.
    Teoria względności nie jest jednak jakościowo lepiej „udowodniona” od
  mechaniki klasycznej, nowa teoria, tak samo jak wcześniej stara, obowiązuje,
  dopóki zgadza się z wynikami obserwacji. Nikt nie gwarantuje, że pewnego dnia
  nie ukażą się nowe, jeszcze dokładniejsze obserwacje, wykazujące jakieś
  odchylenia tej nowej teorii od rzeczywistości, i trzeba będzie skonstruować
  jeszcze nowszy, jeszcze dokładniejszy model.   Innymi słowy, teorii
  fizycznych nie przyjmuje się na zasadzie: „udowodniliśmy, że to bezspornie
  prawda i już”, ale raczej: „jak dotąd wszystko się zgadza, więc uznajemy, że
  ten model jest na dziś dostatecznie dobry”.  Osobiście jestem zdania,
  że doskonale dokładny model (ostateczna „Teoria Wszystkiego”) jest zasadniczo
  nieosiągalny, ale to jest w sumie sprawa drugorzędna. Nawet, gdybyśmy kiedyś
  przypadkiem osiągnęli zupełną dokładność opisu świata, nie bardzo wiadomo, jak
  można by ten fakt bezspornie udowodnić. O ile nauka będzie działać tak jak
  dziś, zawsze będzie to tylko: „od 350 lat wszystko się ciągle zgadza, to może
  dajmy sobie spokój i pograjmy w karty”. ;)
* hcz (2007-07-29 01:57:01): @Biały: Pod tym wszystkim co napisałeś podpisuję
  się wszystkimi kończynami. Chodzi o to (ja tak uważam &#8212; Automaciej
  pewnie uzna za stosowne wypowiedzieć się w swoim imieniu) że świat nie jest w
  żaden sposób &#8222;dualny&#8221; &#8212; nie istnieją &#8222;rzeczy&#8221;
  które z natury nie poddają się naukowym metodom. Oryginalną &#8222;Mona
  Lisę&#8221; (jeśli istnieje) można oglądać, badać skład chemiczny farby,
  porównywać pociągnięcia pędzla z innymi pracami Leonarda da Vinci&#8230;
* Biały (2007-07-29 19:22:46): Z „Mona Lisą” wprowadziłem trochę zamieszania.
  Chodziło mi o to, że nie ma sposobu na przeprowadzenie dowodu, że posiadany
  obraz jest oryginałem. Jedyne, co można zrobić, to przeprowadzić wszystkie
  testy, jakie się potrafi przeprowadzić, i stwierdzić: „nie widzimy nic, co by
  wskazywało, że to falsyfikat”.  W kwestii dualności świata jak
  najbardziej się zgadzam. Zasada, że coś „nie poddaje się nauce” to chowanie
  głowy w piasek przez apologetów religijnych. Dość zresztą obłudne, bo nie mam
  wątpliwości, że wszyscy oni natychmiast i bez żalu odrzuciliby tę zasady,
  gdyby tylko dostali do ręki jakieś badanie potwierdzające autentyczność Całunu
  Turyńskiego, skuteczność modlitw, kreacjonizm, istnienie duszy albo coś w tym
  rodzaju, i zaczęliby gardłować, że nauka jest po ich stronie. Ale skoro nauka
  nie jest po ich stronie, trzeba udawać, że nauka ich nie dotyczy.  Być
  może Wasze twierdzenie – to o dowodach – cierpi przez niefortunne
  sformułowanie, użycie mętnego w naukach przyrodniczych pojęcia „dowód”. Być
  może to wprowadziło nieco zamieszania. Oto, jak ja to widzę:  Świat
  jest siecią wzajemnych powiązań i oddziaływań. Wszystko, co można podejrzewać
  o istnienie, w jakiś sposób oddziałuje z resztą (gwiazdy, kamienie, ludzie,
  bogowie wykonujący cuda, dusze dostarczające jakoś decyzji do mózgu), daje się
  badać, za pośrednictwem badań tych oddziaływań. Owe badania świata nazywamy
  „nauką”.  Jeśli więc twierdzimy, że coś nie daje się badać naukowo, to
  tym samym uznajemy, że to coś w żaden sposób nie przejawia się, nie oddziałuje
  z naszym światem realnym – a więc nie jest częścią świata realnego, nie
  istnieje w nim – czyli po prostu nie istnieje.
* matusz (2007-09-25 00:21:04): @automaciej  po pierwsze &#8211; to
  zdanie oznacza również, że &#8216;jeśli coś nie istnieje, to istnieje dowód na
  to, że to coś nie istnieje&#8217;  po drugie &#8211; nauka nie zajmuje
  się &#8216;istnieniem&#8217;, nauka zajmuje się zgodnością modelu z
  obserwacją, &#8216;istnieniem&#8217; zajmuje się filozofia  po trzecie
  &#8211; http://pl.wikipedia.org/wiki/Twierdzenie\_G%C3%B6dla &#8211; i to jest
  zasadniczo argument zabijający tezę przedstawioną we wpisie głównym oraz
  przekonanie o racjonalności ateizmu
* automaciej (2008-02-25 10:37:39): Prawda emocjonalna?!  
  
Ten post
  nie jest o emocjach, emocje są w porządku. Ten post jest o prawdzie.  
Nakład książki Dziwny przypadek psa nocną porą jest już dawno wyczerpany, i
  książkę można albo upolować w bibliotece, albo na Allegro, gdzie osiąga ceny
  typu[...]
* Automaciej (2008-02-25 11:05:49): @matusz:    Musiałem trochę
  poczytać żeby porządnie odpowiedzieć na Twój komentarz. I wygląda to tak:
  ad 1.: Nie, to zdanie nie oznacza tego co napisałeś. I to jest bardzo ważna
  rzecz, żeby to zrozumieć; jest to jeden z fundamentów filozofii nauki.
  ad 2.: Owszem, filozofia zajmuje się istnieniem, ale nauka również zajmuje
  się istnieniem, na przykład istnieniem zjawisk.    ad 3.: Bardzo
  ciekawe twierdzenia, dzięki za link. Natomiast w żaden sposób nie kolidują one
  z tym co napisałem we wpisie głównym. Twierdzenie Gödla mało kto rozumie (ja
  sam go jeszcze za bardzo nie rozumiem), i trudno jest tutaj dyskutować; w
  sekcji z błędnymi interpretacjami znalazłem
  coś, do czego mi wygląda, że się odwołujesz jako do poprawnej
  interpretacji.
