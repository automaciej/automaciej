+++
date = "2007-12-18T09:38:12"
draft = false
title = "Wiesz, jestem aktorem"
aliases = [ "/2007/12/wiesz-jestem-aktorem/",]

+++
Rozmowa odbywała się po angielsku, i szła mniej więcej tak:

Mężczyzna: Słyszałem że jesteście z Polski. Skąd dokładnie?  
Automaciej: Z Warszawy.  
Mężczyzna: Byłem kiedyś w Warszawie, odwiedziłem też Wrocław.  
Automaciej: O, bardzo dobra wymowa! Właśnie tak wymawia się „Wrocław” po
polsku.  
Mężczyzna (prawidłowo wymawiając po polsku): Dziękuję bardzo.  
Automaciej: Dużo bywałeś w Polsce?  
Mężczyzna: Nie, byłem tylko raz. Jestem aktorem.  
Automaciej: Aktorem, wow. Tak, teraz rozumiem skąd taka dobra wymowa.

Pogadaliśmy sobie, facet opowiedział nawet ciekawą historyjkę o tym, jak był w
Polsce w 1985.

Po powrocie do domu zainteresowałem się, z kim w ogóle miałem do czynienia. Bo
przez cały czas miałem wrażenie, że [gdzieś... tego... faceta...
widziałem](http://en.wikipedia.org/wiki/Alun_Armstrong_\(actor\)).

![Alun
Armstrong](http://www.bbc.co.uk/drama/content/images/2007/03/29/people_alun_armstrong_396x222.jpg)

Zastanawiam się, jak to jest być znanym aktorem i skapować się, że osoba z
którą rozmawiamy, nie ma pojęcia, kim w ogóle jesteśmy. Akcja trochę jak z
przyjęcia urodzinowego w filmie Notting Hill.

A może to dla aktora jest nawet fajne, że ktoś z nim rozmawia po prostu jak z
człowiekiem, zamiast rozdziawiać gębę i prosić o autograf.

----
**Komentarze**

* Kasia Rogowska (2007-12-18 11:35:21): <p>Jeśli aktor nie jest zapatrzony w
  siebie i swoją sławę, to myślę, że to dla niego miła odmiana, gdy ktoś z nim
  rozmawia jak ze &#8222;zwykłym&#8221; człowiekiem.</p>  <p><span
  class="caps">BTW</span>, ja też bym go nie rozpoznała (w sumie nawet nazwisko
  nic mi nie mówi&#8230;), ale przez głowę szybko przeleciała mi myśl o
  podobieństwie do Jacka Nicholsona :)</p>
