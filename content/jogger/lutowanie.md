---
aliases:
- /2006/09/lutowanie/
date: 2006-09-12 11:42:09
tags:
- opowieści
title: Lutowanie

---

Od małego lubiłem się bawić kabelkami, a żeby zrobić coś z kabelków,
potrzebowałem coś zlutować. Na przykład chciałem użyć dodatkowych dwóch małych
głośników, tak aby grały _różnicę_ pomiędzy prawym i lewym kanałem w
nagraniach stereo.

<!--more-->

Ale to lutowanie jakoś nigdy mi nie szło... cyna się nie trzymała metalu, po
zlutowaniu zaraz się rozłaziło. Czyściłem końcówki kabli, rozgrzewałem
lutownicę, próbowałem jeszcze raz, i jeszcze raz i jeszcze raz...

W końcu zaczynałem się zastanawiać czy wszystko jest ze mną w porządku, bo
przecież ludzie lutują i jakoś im się to trzyma. A mi nie chce, no nijak nie
chce się trzymać.

Po latach... tak, po _latach_, jako dziewiętnastolatek, doszedłem do tego, co
było problemem. Miałem _złą cynę_. Kupiłem nową i nagle okazało się że jestem
bogiem lutowania, robię błyskawicznie i wszystko się trzyma. Dlaczego nikt mi
o tym wcześniej nie powiedział?

_Ach, no tak... nie było ojca._
