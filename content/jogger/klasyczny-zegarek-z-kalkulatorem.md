+++
# vim:set nosmartindent nocindent ft=markdown:
date = "2008-07-11T22:45:06"
draft = false
title = "Klasyczny zegarek z kalkulatorem"
+++
![Kalkulator i bank danych. To był
czad.](http://cache.wists.com/thumbnails/d/44/d4406841508c5a50c6094a8c910a5302-med)

Kiedyś miałem sobie zegarek, który był... co tu dużo mówić, świetny. Po ojcu.
Pomógł mi nie raz, i to nie tylko do sprawdzania godziny. Potrafił
przechowywać numery telefonu, oraz wszystko inne co potrafiłem w głowie szybko
przekodowywać na liczby dziesiętne. Tylko raz w życiu ściągałem „na poważnie”
i było to właśnie z tego zegarka. I na dodatek byłem sam w sali. I jeszcze
odpowiedzi miałem przekodowane, nie było na pierwszy rzut oka widać, co
takiego właściwie znaczą te cyferki.

Z zegarkiem pożegnałem się w trzeciej klasie liceum. Wracałem do domu ze
szkoły i przechodziłem przejściem podziemnym pod Novotelem, wtedy — hotelem
Forum. Wtedy byli już tam ochroniarze, ale traf chciał, że byli w innej części
przejścia podziemnego.

Właśnie miałem wyjść schodami na górę, dokładnie na rotundę PKO. Pamiętam
tyle, że nagle usłyszałem coś w stylu „dawaj kurwa ten zegarek bo ci łeb
rozpierdolę”, i zanim zorientowałem się co jest grane, usłyszałem suche
trzaśnięcie i poczułem lekki wstrząs na ręce, potem drugie trzaśnięcie, a
zaraz potem całą serię. Ale nic mnie nie bolało, przynajmniej nie poważnie.
Trwało to może sekundę. Trzaski nagle ustały i poczułem szarpnięcie.

Było to trzech dresiarzy. Natychmiast się ulotnili. Nic mi się nie stało.
Trzaski które słyszałem to był dźwięk zapięcia przeskakującego po kolejnych
ogniwach metalowego paska. Dres po prostu wsadził dwa palce pod bransoletę
zegarka i przyłożył siłę F. Całe szczęście, nie przyłożył siły F do żadnej
innej części mojego ciała. A ja nie dawałem mu żadnych powodów do zrobienia
tego.

Ale nie dlatego, że świadomie wybrałem, że nie będę się bronić. Po prostu
zbaraniałem. Byłem kompletnie zaskoczony, po prostu nie wiedziałem co się
dzieje.

Do dzisiaj, kiedy tamtędy przechodzę, nerwowo się rozglądam.

Za jakiś czas dostałem od mamy podobny, choć prostszy zegarek. A tamten... no
cóż. Teraz już takich nie ma. Można ewentualnie [obejrzeć
zdjęcie](http://www.oobject.com/top-15-classic-calculator-watches/casio-
dbc-600/2421/) na [liście 15 klasycznych zegarków z
kalkulatorem](http://www.oobject.com/category/top-15-classic-calculator-
watches/).

----
**Komentarze**

* AleAle (2008-07-11 23:10:57): <p>Ja nigdy nie miałem cyfrowego zegarka, ale za
  to już piąty czy szósty rok noszę świetnego Victorinoxa i muszę przyznać, że
  do zegarka człowiek się bardzo przywiązuje ;D</p>
* pfm (2008-07-11 23:12:30): <p>Współczuję Ci. Ja miałem kiedyś zegarek z
  podświetlanym wyświetlaczem (wtedy jeszcze nie było takich fajnych jak teraz,
  po prostu była tam jakaś mała dioda z boku przy <span class="caps">LCD</span>
  czy coś takiego). Ukradli mi go jak byłem na basenie. Potem widywałem w szkole
  kolegę, który miał taki sam i miałem przeczucie, że to on za tym stoi, ale
  cóż...</p>
* kkk (2008-07-11 23:25:03): <p>Jak już się tak na wspomnienia zeszło o
  zegarkach, to w sierpniu 1980 roku, po zakończeniu strajku w Szczecinie,
  poszedłem do Domu Towarowego (dzisiaj to <span class="caps">EMPIK</span> przy
  Bramie Portowej) i ujrzałem rower, taki średni, za ówczesne 2000 złotych i w
  gablocie obok zegarek elektroniczny też za tyle samo. Kupiłem ten zegarek.
  Teraz to gówienko można nabyć za cenę czterech do pięciu złotych w kiosku
  RUCH-u.<br /> A mój pierwszy zegarek elektroniczny? Wyświetlał na czerwono. Po
  naciśnięciu średnio 12 razy na dobę, bateria wystarczała na 3 miesiace. A w
  radio w tym czasie brzęczało jak stado pszczół!<br /> Z kalkulatorem tez
  miałem. Przerobiłem później na budzik elektroniczny. Dumny byłem z tego
  pomysłu. Działał wyśmienicie.<br /> Teraz zegarki są w odwrocie. Komórki mają
  zegar i jak się ktoś pyta na ulicy o godzinę, to pytany odruchowo komórkę
  wyciąga, mimo, że ma zegarek na przgubie ręki. Ewolucja techniczna i tyle.</p>
* hcz (2008-07-12 00:39:12): <p>Jakoś określenie &#8222;klasyczny&#8221; słabo
  kojarzy mi się z zegarkiem elektronicznym. Zegarki elektroniczne miałem w
  pogardzie aż do momentu (jakieś dwa miesiące temu) w którym uświadomiłem
  sobie, że w tych czasach &#8222;elektronik&#8221; to prawdziwy
  &#8222;oldschool&#8221;... Kupiłem od razu dwa ;)</p>
* kkk (2008-07-12 00:43:15): <p>@hcz, wiesz, że pierwszy elektroniczny zegarek,
  jaki widziałem, był radziecki? Miał zielony wyświetlacz, i jak głosi ówczesna
  legenda był z prawdziwych kryształów cholesterolu.<br /> Może i nie. Sam nie
  wnikałem w szczegóły. Ale daje to pewien posmak tajemniczości.</p>
* hcz (2008-07-12 00:54:10): <p>@kkk: Pierwszy, który ja zobaczyłem też był
  radziecki. Miał czerwony diodowy wyświetlacz, który normalnie był wygaszony
  &#8212; zapalał się na chwilę po naciśnięciu stosownego przycisku.</p>
* (s)zymon (2008-07-12 09:31:07): <p>Mnie się podobały (i nadal podobają) stare
  sowieckie zegarki marki Poljot, zresztą nie tylko mi bo teraz Ruskie robią
  repliki: http://poljot-times.com/russian-
  watches/default.php?cPath=21_25-aviator-watches-poljot</p>
* (s)zymon (2008-07-12 09:33:42): <p>albo takie coś (innej marki &#8212; Raketa)
  http://poljot-times.com/russian-watches/product_info.php?products_id=854</p>
* hcz (2008-07-12 10:04:26): <p>Ciekawe jak z jakością tych rosyjskich zegarków.
  Miałem w dwa radzieckie zegarki (w tym jednego Poljota) i były to dość
  traumatyczne przeżycia&#8230;</p>
* (s)zymon (2008-07-12 10:45:45): <p>Teraz część produkcji mają w Szwajcarii..
  szczegółów nie znam. Słyszałem że stare oryginalne chronometry były dość dobre
  (ale przez długi czas dostępne tylko z drugiej ręki), po rozpadzie związku
  były chętnie kupowane przez wojskowych ze zgniłego zachodu bo można je było
  dostać za marne 200$. Tzn. za 1/3 ceny chronometru. Btw, wiadomo że to nie to
  samo co normalny zegarek, Ruscy mają wyjątkowy talent do produkcji bubli, to
  że piszę że mi się te zegarki podobają, to nie znaczy że polecam je do pomiaru
  czasu ;)</p>
* kkk (2008-07-12 10:53:01): <p>Za czasów Związku Radzieckiego, werki zegarków
  naręcznych były całe szlifowane bardzo dokładnie. Okazuje się, że to ma jakieś
  znaczenie. Może drobiny pyłków się nie osadzały? Teraz, jak zajrzy się do
  wnętrza obecnych zegarków rosyjskiej produkcji, nie widać już tej dokładności
  obróbki. Dawne zegarki rosyjskie były dokładne i wytrzymałe na wstrząsy. Sam
  widziałem jak pewien człowiek podpity z lekka, grzmotnął o scianę zdjętym z
  przegubu ręki Poljotem. Zgiął się ten zaczep od paska a zegarek nadal
  działał.</p>
* (s)zymon (2008-07-12 10:56:18): <p>z tego co widzę większość modeli ma 36
  miesięcy gwarancji, nazwy bardzo pocieszne np &#8222;czekista&#8221; O_o<br />
  http://www.smirs.com/product_info.php?products_id=645&amp;section=text#text</p
  >
* chlopslaski (2010-11-27 22:09:54): <p>Miałem kiedyś rosyjskiego Poljota - lata
  80 , kosztował dwie wypłaty. Kupiłem go , był bardzo dokładny to co
  zapamiętałem ; +_ 2sekundy na rok , był na baterię,wodoszczelny. Pewnego razu
  byłem u zegarmistrza bo pękło mi szkło , przy okazji zobaczyłem jak wyglądał w
  środku - zwykły mechanizm tylko na kole balansowym uzwojenie i tam gdzie w
  zwykłym zegarku jest sprężyna tam znajdowała się bateria . Miał około 27-29
  kamieni - pozbyłem się go w głupi sposób , dzisiaj bardzo żałuję !</p>
* chlopslaski (2010-11-27 22:12:43): <p>Dodaję adres prosząc o pomoc ;
  Zug1@poczta.onet.pl</p>
* dawid (2011-01-27 14:03:17): <p>witam,a może ktoś wie gdzie można nabyć taki
  klasyczny zegarek z kalkulatorem.podaje adres dejwi7@wp.pl.</p>
