+++
# vim:set nosmartindent nocindent ft=markdown:
date = "2007-06-10T19:54:44"
draft = false
title = "Erystyka, czyli sztuka prowadzenia sporów"
+++

Przeczytałem książkę. Jest to dla mnie rzecz niespotykana, bo już od dawna
książek czytać nie umiem[^1]. Umiem już tylko szybko skanować strony internetowe.
Posadzony przed książką zasypiam w 5 minut. Dlatego też
[_Erystyka_](http://pl.wikipedia.org/wiki/Erystyka) [Artura
Schopenhauera](http://pl.wikipedia.org/wiki/Arthur_Schopenhauer) wyglądała ma na
coś co _być może_ dałbym radę przeczytać. To znaczy, w moim przypadku, skanować
odpowiednio długo i uporczywie. Jest to [książeczka wielkości leksykonu
O'Reilly](http://www.merlin.com.pl/frontend/browse/product/1,122752.html), 120
stron, dużą czcionką. DUŻĄ. Pomijając przypisy maczkiem.

Czytanie filozofa nie jest jest łatwe dla kogoś kto od iluś już lat czyta
wyłącznie tutoriale i [slashdot](http://slashdot.org/). Jestem przyzwyczajony
do tego, że przedstawiany materiał jest zawsze sprowadzony do czegoś typu dwie
możliwości. Wszystko co nie jest kawałkiem przykładowego kodu, małą tabelką
albo rysunkiem z [trzech kółek](http://en.wikipedia.org/wiki/Venn_diagram),
wygląda mi na komentarz który można ominąć. Otwieram więc ja tego
Schopenhauera, a tam ani listy wypunktowanej, ani tabelki, o kółkach nawet nie
wspominając. Szok!

> (...) dialektyka ma być tylko zredukowanym do pewnego systemu i do pewnych
reguł podsumowaniem oraz przedstawieniem sztuczek, którymi posługuje się
większość ludzi, skoro tylko zauważają oni, że prawda w sporze nie jest po ich
stronie, a pomimo to chcą mieć rację. Z tych powodów w naukowej dialektyce
byłoby zupełnie niecelowe uwzględniać i odkrywać prawdę, gdyż nie ma to
miejsca w owej pierwotnej i naturalnej dialektyce, która dąży jedynie do tego,
aby mieć rację. Głównym zadaniem naukowej dialektyki w tym sensie jest przeto
przedstawienie i analizowanie owych nieuczciwych chwytów w dyskusji po to, aby
w rzeczywistych sporach móc od razu je poznać i udaremnić. Dlatego właśnie,
przedstawiając w taki sposób naukową dialektykę, musimy przyznać, że jej
końcowym celem jest pozorna racja, nie zaś obiektywna prawda.

Widzicie, żadnego diagramu, drzewka, kółka, nic! A chodzi o to, że jest to
książka o tym jak przeforsować rację nawet jak jej się nie ma.

Pewnie boicie się zapytać, co skłoniło mnie do takiego poświęcenia jak
przeczytanie stu dwudziestu maleńkich stron dużą czcionką. To, co zazwyczaj
składania ludzi do podejmowania wysiłku: problemy. W piątek odbyłem kolejną
dyskusję z moim [nieulubionym
współpracownikiem](http://automaciej.jogger.pl/2007/05/10/probujac-zrozumiec-
bullyego/), który zastosował tyle nieuczciwych chwytów w tak krótkiej
rozmowie, że chyba zgłoszę go do Księgi Guinnessa.

Na koniec przedstawię krótki fragment, opisujący ulubiony chwyt mojego byłego
szefa, a ostatnio zastosowany przez obecnego.

> **Sposób 33.**  
  
„Może to słuszne w teorii; w praktyce jest to jednak fałszywe”. Stosując taki
sofizmat uznaje się przyczyny, a przeczy skutkom, w przeciwieństwie do reguły:
a ratione ad rationatum valet consequentia1. Owo twierdzenie zakłada coś, co
jest niemożliwe: co jest słuszne w teorii, musi się zgadzać i w praktyce;
jeżeli coś się nie zgadza, musi istnieć błąd w teorii; coś zostało przeoczone
i nie uwzględnione, coś jest zatem fałszywego w teorii.

Często, oj często padałem ja ofiarą sposobu 33. Zastanawiam się tylko, czy
wiedza o jego istnieniu będzie mi w stanie pomóc w jakikolwiek sposób. Kiedy
szef mówi takie coś, czy mam zapytać czy szef uważa że może istnieć dobra
teoria która nie działa w praktyce?2 Obawiam się że albo uszedłbym za
bezczelnego albo usłyszałbym że szef nie ma już czasu o tym dyskutować. Albo
jedno i drugie.

1 Wywód z następstwa racji jest wywodem poprawnym. Tutaj Schopenhauer odnosi
się do modus ponens, a sam „sposób 33” to zastosowanie [modus
tollens](http://pl.wikipedia.org/wiki/Modus_tollendo_tollens) (przykład
również [tutaj](http://hcz.jogger.pl/2007/05/31/agnostycyzm/), gdzieś w 1/3 od
góry).

2 Taka jest chyba definicja dobrej (w odróżnieniu od złej) teorii: zawsze
sprawdza się w praktyce.

[^1]: UPDATE 2018-06-23: Postanowiłem że nauczę się czytać książki. Mamy mniej
      więcej połowę roku, a przeczytałem już 14 książek. I to większość
      z papieru! (a nie w formie audiobooka)

----
**Komentarze**

* reod (2007-06-10 21:17:57): <p>Też czytałem, ale nie wywarła dla mnie
  większego znaczenia. </p>  <p>PS: <a
  href="http://cytaty.jogger.pl/2007/06/10/253/" rel="nofollow" >mam
  cię!</a></p>
* hcz (2007-06-11 00:20:40): <p>&#8222;Czytanie filozofa nie jest jest łatwe dla
  kogoś kto od iluś już lat czyta wyłącznie tutoriale i slashdot.&#8221; </p>
  <p>No prawie gotów byłbym się wzruszyć, gdybym nie pamiętał słów pewnego
  kolegi, który klarował mi (całkiem niedawno) że woli przeczytać jakąś porządną
  książkę, zanim zabierze się za klepanie kodu&#8230;</p>
* ja (2007-06-12 07:04:06): <p>Na defekty we wnioskowaniu ludzi
  najpraktyczniejsza w rzeczywistości wydaje mi się racja ekonomiczna. Jeśli
  dopuszczenie pewnego błędu we wnioskowaniu X pozostawi mój portfel grubszym,
  to należy go dopuścić. A po wykonaniu błędu (po pracy) można sobie pozwolić na
  więcej regenerującego prawdziwego poznania. ;)</p>
* Automaciej (2007-06-12 20:16:08): <p>@Joanna: W takim razie <a
  href="http://angryaussie.wordpress.com/2007/05/30/the-real-inconvenient-truth-
  is-that-global-warming-deniers-are-liars/" rel="nofollow" >ocieplenie klimatu
  nie ma miejsca</a> (ograniczanie emisji dwutlenku węgla uszczupliłoby nasze
  portfele).</p>
