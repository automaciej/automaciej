---
aliases:
- /2014/09/jak-napisac-materialy-dla-zespolu/
- /jak-napisac-materialy-dla-zespolu/
date: '2014-09-15T10:09:40+01:00'
draft: false
menus:
- jogger
tags:
- muzyka
title: Jak napisać materiały dla zespołu

---

Chcesz zaśpiewać lub zagrać z zespołem? Napisz kwit taki jak poniżej, używając
elementów zapisu muzycznego, i zawierając esencję tego, czego potrzebuje zespół
żeby zagrać akompaniament.

<!--more-->

Kwit musi być napisany grubą, czarną kreską. Na scenie często jest słabe
oświetlenie, i kwity napisane ołówkiem robią się nieczytelne.  Zaopatrz się
w gruby pisak żelowy. Ja używam uni-ball GEL IMPACT 1.0mm.

Nazwa utworu
------------

![Tytuł utworu](/images/chord-sheet/tutorial-blues-01-title-thumb.png)

Metrum, tempo, styl, kreski taktowe
-----------------------------------

Liczba 130 oznacza że jest 130 ćwierćnut na minutę. Perkusiści potrafią mieć
w głowie metronom i na podstawie tej liczby od razu wiedzieć, w jakim tempie
zagrać. Tempo możesz [zmierzyć online](http://www.all8.com/tools/bpm.htm)
pukając w spację do rytmu utworu.

Takty powinny być umieszczone po cztery w linijce. Pozwala to muzykom łatwo
orientować się w kwicie.

![Kreski taktowe](/images/chord-sheet/tutorial-blues-02-bar-lines-thumb.png)

Akordy
------

Najbardziej oczywista część kwitu to akordy. Ważne jest żeby były odpowiednio
umieszczone w taktach. Na podstawie tego rozmieszczenia zespół będzie wiedział,
kiedy akordy mają się zmieniać.

![Akordy](/images/chord-sheet/tutorial-blues-03-chord-changes-thumb.png)

Elementy aranżacji, zatrzymania
-------------------------------

**Powtórzenia:** Jeżeli fragment akompaniamentu ma być zagrany dwa
razy, ||: oznaczamy go w ten sposób :||. Jeżeli ma być więcej powtórzeń,
dodajemy np. „x3”.

**Zatrzymania:** Możesz chcieć zamieścić w utworze elementy aranżacji.
Zatrzymania (breaks) są popularne, można je usłyszeć na przykład na nagraniu
[Route 66](http://youtu.be/dCYApJtsyd0) w 0:43.  Rytm zatrzymań zapisuje się je
nutami, ale bez pięciolinii, bo nie zapisujemy wysokości.

![Elementy aranżacji, zatrzymania](/images/chord-sheet/tutorial-blues-04-breaks-thumb.png)

Jeżeli chodzi o aranżację, możesz oczekiwać że zespół zagra jak na egzaminie na
prawo jazdy: dopóki nie powie się mu inaczej, będzie jechał prosto przed siebie
ze stałą prędkością.

Zakończenie utworu
------------------

Utwór też musi się jakoś zakończyć, zazwyczaj polega to na tym że wraca się do
początku utworu, ale gra się inne zakończenie. W kwicie zapisuje się to poprzez
znaczek „senio” który wygląda jak połączenie znaków S i %. Oznacza on punkt do
którego zespół wraca. Od senio zespół gra aż natrafi na znak kody, który wygląda
jak krzyż celtycki. Wtedy zespół przechodzi do kody. W tym przykładzie zespół
zagra Gm7, potem zatrzymanie na C7, i zamiast przejść do F7, skoczy do ostatnich
dwóch linijek, zaczynających się od Am7 | D7.

![Koda](/images/chord-sheet/tutorial-blues-05-coda-thumb.png)

Czego w kwicie nie ma
---------------------

Pomimo że może to być piosenka, słowa ani melodia nie są konieczne na kwicie.
Muzycy oczywiście powinni w miarę możliwości znać utwór zanim będą go grać, ale
ponieważ oni nie grają melodii, zapisywanie jej na kwicie tylko wprowadziłoby
zamieszanie.

Gotowe!
-------

![Całość](/images/chord-sheet/tutorial-blues-06-complete-thumb.png)

Zobacz [gotowy kwit w wyższej
rozdzielczości](/images/chord-sheet/tutorial-blues-06-complete.png).

Kwit powinien zawierać najmniej jak się da --- ale nie mniej! Co zapisywać
a czego nie, przyjdzie z praktyką. Po próbie zapytaj się muzyków czy kwity były
dobrze napisane, czy coś było niejasne, czy coś można poprawić.

Warto jest obejrzeć sobie trochę przykładów. Najlepsze są w książkach z serii
The Real Book. Są to przykłady jazzowych utworów, ale sposób zapisu nie jest
specifyczny dla jazzu, i równie dobrze działa w odniesieniu do dowolnej muzyki
rozrywkowej.
