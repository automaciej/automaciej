+++
date = "2013-04-21T00:14:28"
draft = false
title = "Nie ma to jak zagwizdać na ulicy"
aliases = [ "/2013/04/nie-ma-to-jak-zagwizdac-na-ulicy/",]

+++

(…) Właśnie rozmawiałam dokładnie o tym kilka tygodni temu w liceum z grupą
pierwszoklasistów na mojej lekcji angielskiego. Rozmawialiśmy o homoseksualizmie
z powodu aluzji doń poczynionych w książce którą akurat przerabialiśmy, i wielu
chłopców rzucało komentarze w stylu „To obrzydliwe.” Wszczęła się dyskusja
i w końcu jeden z uczniów przyznał, że był pełen obrzydzenia i przerażenia,
kiedy pewnego razu w taksówce zaczął się do niego przystawiać pasażer płci
męskiej.

Na to zapaliła mi się lampka. „Ach,” ‒ powiedziałam. „Rozumiem. Widzisz, boisz
się, bo po raz pierwszy w życiu padłeś ofiarą niechcianego seksualnego natarcia
ze strony kogoś kto jest w stanie użyć posłużyć się przeciwko tobie siłą.”
Chłopiec przytaknął i zadrżał.

„Ale,” ‒ kontynuowałam ‒ „Jako kobieta, uczysz się z tym żyć od czternastego
roku życia, i to nigdy się nie kończy. Żyjemy z tym strachem, dzień w dzień,
przez całe życie. Każdy mężczyzna przechodzący przez podziemny parking jest albo
niegroźnym nieznajomym, albo potencjalnym gwałcicielem. Za każdym razem.”

Dziewczęta w klasie przytakiwały. Chłopcy wyglądali na autentycznie
zszokowanych.

„Więc pomyśl o tym następnym razem kiedy będziesz podrywać dziewczynę. Być może
ona, tak jak ty wtedy w taksówce, wcale tego nie chce.

[Źródło](http://dish.andrewsullivan.com/2012/03/28/the-terror-of-catcalling-ctd-1/)

----
**Komentarze**

* torero (2013-04-21 11:02:41): <p>Ale dlaczego mówić o tym tylko w kontekście
  "niechcianego podrywu"? Potencjalne zagrożenie przemocą dotyka wiekszość
  populacji i w kontekście jej użycia nieszczególnie ma znaczenie, czy grupa
  typków idących z przeciwka chce cię zgwałcić, czy "tylko" skroić z portfela,
  komórki i skopać do nieprzytomności.</p>  <p>Notabene dla unikania kręgów,
  gdzie "sexual advances" czynione są właśnie w ten sposób, wyklinana
  współcześnie kultura mieszczańska stworzyła instytucję "niezadawania się z
  niewłaściwymi osobami", co względnie dobrze izolowało niechcących.</p>
* hcz (2013-04-22 00:20:52): <p>No nie, przepraszam ale ten tekst jest wyjątkowo
  durny. Idąc tym tropem, powinienem każdego człowiek, którego mijam na ulicy
  podejrzewać, że chce mnie zadźgać (a raz mi się to zdarzyło i jakoś nie mam
  traumy).<br /> No i nigdy nie powinienem mieć żadnej dziewczyny, bo przecież
  na samym początku znajomości powinna podejrzewać, że chcę ja zgwałcić.<br />
  Że nie wspomnę o tym, że moja małżonka powinna siedzieć w domu trzęsąc się ze
  strachu, bo jak z niego wyjdzie, to będzie otoczona przez potencjalnych
  gwałcicieli.</p>
* automaciej (2013-04-22 08:27:29): <p>Szukam, ale nie widzę nigdzie w tym
  tekście żeby było napisane że ktokolwiek miał siedzieć w domu, albo że
  ktokolwiek ma nie mieć dziewczyny.</p>
* Ciemnozielony (2013-04-22 10:55:34): <p>Ja bym chciał widzieć wkoło same
  potencjalne gwałcicielki, nawet specjalnie bym nie uważał.</p>
* Karol &quot;Zal&quot; Zalewski (2013-04-22 12:50:52): <p>@Ciemnozielony: Ja
  bym uważał. Gwałty na mężczyznach zdarzały się czasem w czasach wojen, w
  miejscach w których pozostały głównie kobiety, a większość mężczyzn wybyła na
  wojnę. Problem z nimi (tj. gwałtami) polega na tym, że są zazwyczaj na tyle
  brutalne, iż mężczyzna w najlepszym przypadku wychodzi z tego jako kaleka.</p>
* Ejdzej (2013-04-22 15:09:42): <p>@hcz: oczywiście, że nie jest tam tak
  napisane, bo nie o to chodzi żeby "iść dalej tym tropem" i formułować jakieś
  ogólne tezy, tylko żeby zatrzymać się przy białych, heteroseksualnych,
  uprzywilejowanych mężczyznach i to ich urabiać tak długo, aż zrozumieją.</p>
* torero (2013-04-22 15:34:14): <p>@Ciemnozielony: a teraz zwizualizuj sobie w
  roli gwałcicielki Środę / Senyszynową / Pawłowicz / Grodzką / niemal dowolną
  babę z dziekanatu i wyjdź :P</p>
