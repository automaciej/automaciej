+++
date = "2007-11-30T09:45:18"
draft = false
title = "Magia kartek pocztowych"
aliases = [ "/2007/11/magia-kartek-pocztowych/",]

+++

Tak wiele rzeczy dzieje się przypadkiem, że aż dziw. Na przykład któregoś dnia
poruszając się ruchami Browna po [Pier
39](http://en.wikipedia.org/wiki/Pier_39), trafiłem do sklepu
z najprzeróżniejszymi pamiątkami typu podpisane gitary elektryczne i plakaty
z Gwiezdnych Wojen po dwa czy trzy tysiące dolarów. Były tam też pocztówki, ale
nie z widokami, tylko z ikonami amerykańskiej popkultury, takie jak Marylin
Monroe, czy mistrz Yoda.

Wróciłem do domu z naręczem kartek, ale co dalej? Nie miałem żadnych adresów,
ale ten problem dał się szybko rozwiązać. Powysyłałem kartki, a było ich ponad
dwadzieścia, i wiecie, co dalej?

W dzisiejszych czasach kartki pocztowe mają jakąś magiczną moc. Kartki pocztowe
idą powoli, i mieści się na nich bardzo mało tekstu, ale z bliżej
niewyjaśnionych przyczyn ludzie uwielbiają je dostawać. Co ciekawe, szczególną
popularnością cieszą się kartki „po przejściach”. Mam wrażenie, że w obecnych
czasach kartka jest czymś w rodzaju fizycznego dowodu na zainteresowanie
z czyjejś strony. Pieczęć pocztowa z odległego miejsca, odrobina odręcznego
pisma i otarte brzegi, to wszystko są rzeczy które nadają kartce charakter.
Porównajcie do e-maili. Widzieliście kiedyś poplamiony e-mail z pozaginanymi
rogami?

Dlaczego lubimy coś takiego? No cóż, widocznie [tak żeśmy
wyewoluowali!](http://www.tinyrevolution.com/mt/archives/001900.html)

----
**Komentarze**

* hcz (2007-11-30 21:39:11): A pocztówki z Jamesem Bondem też tam były?
* Petranka (2007-11-30 22:10:19): Mistrz Yoda wylądował na lodówce. Jest
  bardzo miło kiedy przypadkiem się na kartkę zerknie. To jest inny wymiar
  kontaktu, wciąż jeszcze dla nas bardzo cenny. Widocznie nie wszystkie
  przemiany następują jednocześnia.
* agat_ (2011-01-27 20:17:28): heh, ja wlasnie tak trafilam tutaj :)  

  szukalam drukowanych kartek ale takich ktore moge zamowic przez internet i
  szukalam MagiaKartek.pl.  
 To jest dobry przyklad na to jak wiele radosci
  daje ciekawa kartka drukowana.  
 Pozdrawiam wszystkich ktorzy chca
  konrynuowac tradycje wysylania takich kartek.
