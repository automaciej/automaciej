+++
date = "2008-04-28T11:55:39"
draft = false
title = "Palacze: zagadka"
aliases = [ "/2008/04/palacze-zagadka/",]

+++

Czytam ostatnio [świetny podręcznik
statystyki](http://www.amazon.com/Statistics-Third-David-Freedman/dp/0393970833).
Podręcznik ten koncentruje się bardziej na opisach, a mniej na matematyce.
Materiał jest tam wykładany powoli, ale za to dogłębnie; np. pojęciu _średniej_
jest poświęcony cały rozdział. Podoba mi się taki sposób nauki; na przykład po
przeczytaniu rozdziału o histogramach potrafię popatrzeć na histogram i szybko
oszacować, gdzie leży mediana, a gdzie średnia danej próby. Wcześniej mógłbym
tylko westchnąć, powiedzieć „to trzeba policzyć” i sięgnąć po kalkulator.

Na koniec każdego rozdziału są ćwiczenia, większość z nich, przynajmniej w
pierwszych rozdziałach, nie wymaga liczenia. Na przykład to:

> Badania nad wpływem papierosów na zdrowie wykazały, że osoby które nie palą
> papierosów są generalnie trochę zdrowsze od tych, które palą.  
  
Aczkolwiek, badania wykazały również, że osoby które obecnie palą, są
zdecydowanie zdrowsze od tych, które obecnie nie palą, ale do niedawna paliły.  
  
Wniosek wydaje się być, że palenie generalnie szkodzi, ale kiedy już się raz
zaczęło, nie należy rzucać.

Czy wniosek jest dobry? Dlaczego?

_@hcz: Wiem że wiesz! Pozwól innym pogłówkować. ;-)_

----
**Komentarze**

* brtk (2008-04-28 12:15:47): Bo większa część palaczy rzuca palenie gdy się
  dowie, że są już chorzy? :)
* Pustelnik (2008-04-28 12:16:26): Bo palenie rzuca się na schorowaną
  starość, a pali za zdrowego młodu. ;)
* Joanna (Typoagrafka) (2008-04-28 14:01:06): Bo te dane nie uwzględniają
  czasu.  
 Ci którzy [jeszcze] palą to Ci, którzy palą od wczoraj, od kilku
  miesięcy, roku, kilku czy kilkudziesięciu lat. Średnia długość palenia=?  

  Ci, którzy rzucili palenie, być może (prawdopodobnie) rzucili je bardziej po
  kilkudziesięciu latach, niż po kilku dniach (hmm wtedy to raczej nie można
  mówić o /rzucaniu/ palenia). Średnia długość palenia=?  
 Podejrzewam, że w
  tym drugim wypadku średnia jest po prostu wyższa, a więc przez dłuższy czas
  organizm narażony na wpływ dymu papierosowego i przez to bardziej chory.  

  Więc takie przedstawianie statystyk to kompletna bzdura.
* Joanna (Typoagrafka) (2008-04-28 14:02:28): (a przy okazji: podobna bzdura
  pojawiła się w sprawie tego gościa z Exeter, dot. DNA, nie pamiętam dokładnie, ale chodziło o to
  prawdopodobieństwo, że dwa DNA będą takie same
  &#8211; zła interpretacja statystyk)
* K. (2008-04-28 19:38:44): Badania zapewne wykazałyby, że osoby z zadbanymi
  włosami do  pasa mają znacząco wyższy oczekiwany pozostały czas życia niż
  reszta populacji. Czy to znaczy, że w celu przedłużenia życia należy zapuścić
  włosy i zacząć o nie bardzo dbać?  Korelacja != zależność przyczynowo-
  skutkowa.Zmienne ukryte. Coś jeszcze?
* surfer (2008-04-28 20:05:28): Ja bym się przychylał do pomysłu Typoagrafki.
  Miernikiem jakość zdrowia jest długość okresu palenia, czyli im dłużej palisz
  tym ono gorsze. Wśród palaczy są osoby z różnym stażem palenia. Zarówno te co
  zaczęły rok temu, jak i te co za jakiś czas rzucą lub umrą. Wśród tych co
  rzuciły palenie pewnie przeważają palacze z średnim bądź długim stażem. Stąd
  średnia długość palenie będzie(prawdopodobnie) wyższa w drugiej grupie(tych co
  rzucili), a tym samym gorszy stan zdrowia, w porównaniu do palących. Czyli
  sensownie byłoby uwzględniać staż palenia. A co jeśli takich danych(staż
  palenia) nie zebrano, da się wtedy coś sensownego z tych danych jeszcze
  wycisnąć???
* Joanna (Typoagrafka) (2008-04-28 20:08:25): No i oczywiście nie została
  uwzględniona częstotliwość, no bo płuca palacza po roku spalania paczki
  dziennie pewnie też wyglądają inaczej niż płuca innego palacza, który przez
  dwa lata pali jednego papierosa dziennie.
* surfer (2008-04-28 20:24:58): jeszcze pytanko: a w jaki sposób określono że
  ktoś kto nie pali, jest zdrowszy od tego co pali? jak udało się uwzględnić
  wpływ samego palenia na zdrowie w tym badaniu. Ja bym jeszcze dorzucił jedną
  zmienną: wiek.
* Automaciej (2008-04-28 20:33:24): Założmy, że badania były „kontrolowane na
  wiek”, tzn. zostały tak przeprowadzone, że rozkład wieku jest taki sam we
  wszystkich grupach, i co za tym idzie nie wpływa na wynik.  Odpowiedzi
  są dobre, wniosek nie jest poprawny, bo korelacja to nie wynikanie, a poza
  tym, to raczej zły stan zdrowia powoduje rzucanie palenia, a nie
  odwrotnie.
* odrzut (2008-04-30 13:23:41): Podobnie ludzie od latającego potwora
  spaghetti udowadnili, że efekt cieplarniany jest spowodowany spadkiem ilości
  piratów (chodzi o pływających). Korelacja niewątpliwie jest.
