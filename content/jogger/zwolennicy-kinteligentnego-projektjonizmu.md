+++
date = "2008-05-21T09:23:28"
draft = false
title = "Zwolennicy kinteligentnego projektjonizmu"
aliases = [ "/2008/05/zwolennicy-kinteligentnego-projektjonizmu/",]

+++

W USA nauczanie [kreacjonizmu](http://pl.wikipedia.org/wiki/Kreacjonizm)
w szkołach jest prawnie zabronione jako niezgodne z konstytucją. Żeby obejść ten
„problem”, kreacjoniści zamaskowali swoje zabobony i nazwali je _teorią
inteligentnego projektu_, żeby mogły być przedstawiane jako teoria naukowa.

Kiedy w 2004 do jednej ze szkół w Pensylwanii wprowadzono książkę _Of Pandas and
People_, rodzice postanowili się temu przeciwstawić. Wiadomo, że wszelkie
twierdzenia należy popierać dowodami, prawda? Żeby poprzeć swój sprzeciw,
potrzebowali wykazać na przykład, że wprowadzenie tej książki do szkoły jest
niezgodne z konstytucją. Zrobili więc dochodzenie.

[Okazało się](http://www.youtube.com/watch?v=GUB8Mv1SaKQ), że książka była
początkowo pisana jako książka kreacjonistyczna, a wersje robocze do pewnego
momentu wszędzie używały słów „stworzenie”, „kreacjonizm” i podobnych.  Momentem
tym był [wyrok sądu z 1987
roku](http://en.wikipedia.org/wiki/Edwards_v%2e_Aguillard), zakazujący uczenia
kreacjonizmu ze względu na to, że kreacjonizm propaguje jedną tylko, konkretną
religię. Po tym orzeczeniu maszynopis _Of Pandas and People_ został zmieniony:
wszystkie wystąpienia słów bazujących na rdzeniu „creation” stały się
odniesieniami do „inteligentnego projektu”.

Ale jednym miejscu podmiana nie do końca się udała. _Creationists_
(kreacjoniści) zostało zamienione nie na _design proponents_ (lit. zwolennicy
projektu), ale **cdesign proponentsists**.

Od tamtej pory _cdesign proponentsists_ jest nazywane brakującym ogniwem
łączącym kreacjonizm i „teorię” [inteligentnego
projektu](http://pl.wikipedia.org/wiki/Teoria_inteligentnego_projektu).

----
**Komentarze**

* Elwis (2008-05-21 10:20:06): kreacjonizm propaguje jedną religię?
  Chrześcijaństwo, judaizm, islam. Już są trzy, a na pewno znalazłoby się
  więcej. Idiotyzm zwyczajny z tym zakazem.
* amag (2008-05-21 10:51:44): Idiotyzm zwyczajny z tym kreacjonizmem.
* Adriano (2008-05-21 12:06:11): Ograniczają się umysłowo na własne
  życzenie.
* Wanted (2008-05-21 12:09:44): @Elwis:  
 Zapomniałeś jeszcze o kościele
  FSM i pastafarianiźmie.
* aph (2008-05-21 12:49:47): A ja nie popierając żadnej ze stron powiem, że
  moim zdaniem w szkołach powinno się przede wszystkim uczyć myśleć na własną
  rękę.
* lsr (2008-05-21 15:51:00): Wspomniany przez Ciebie zakaz jest niczym innym
  jak tylko ograniczeniem wolności słowa.  
 Poza tym teoria ewolucji też nie
  została w 100% udowodniona&#8230;  
 Mamy więc dwie teorie, z których jedna
  jest ogłoszona jako obowiązująca prawda, a druga nie. Rząd USA w tym momencie lansuje &#8222;jedynie słuszny&#8221;
  światopogląd. Po prostu&#8230;
* Jajcuś (2008-05-21 15:54:04): lsr: No to może uczmy też, że 2+2=5, zamiast
  jedynego słusznego &#8222;2+2=4&#8221;?  
 Wierzenia pozostawmy religii
  (którą też wywaliłbym ze szkoły), a na normalnych przedmiotach zostawmy naukę,
  czyli nauczanie wiedzy zdobytej metodami naukowymi.
* lsr (2008-05-21 15:55:47): Że 2+2=4, to pewne. To nie jest teoria, tylko
  fakt. A teoria ewolucji jest tylko teorią...
* Jajcuś (2008-05-21 16:00:21): lsr: Jest pewna różnica między teorią
  naukową, z naukowymi podstawami, a teorią pseudonaukową opartą głównie o
  wierzenia religijne (do których na siłę próbuje się dopasować &#8222;naukowe
  dowody&#8221;, które jeden za drugim są obalane).
* Adriano (2008-05-21 16:03:40): Tysiące potwierdzonych przypadków &#8211;
  czego trzeba więcej?  Teoria ewolucji to takie puzzle. Z elementów
  które mamy wyłania się ładny obraz pokazujący jak ewolucja postępowała. Jak
  znajdziemy pozostałe części układanki, to będziemy wiedzieć więcej. Ewolucja
  jest udowodniona.  
 Nie ma lepszej teorii.  Kreacjonistyczne
  opowiastki nie należą do nauki. Kreacjoniści na obronę swojej teorii mają
  tylko to, że naukowców jest mniej niż gatunków, których kolejne procesy
  ewolucyjne należy opisać.  Jeśli kreacjoniści w jakiś cudowny sposób
  obalą teorie ewolucji, to wtedy powrócimy do punktu 0. Wówczas kreacjoniści
  muszą swoją teorie udowodnić. Jak to zrobią? Hehe :)
* lsr (2008-05-21 16:08:45): Myślę, że przeciwnikom kreacjonizmu najbardziej
  przeszkadza nie sama treść tej teorii, a jej religijny rodowód&#8230; Nie
  zauważają przy tym, że obie teorie nie muszą koniecznie stać wobec siebie w
  sprzeczności.  
 Ja tam kreacjonizmu nie wyznaję, co więcej, sam Kościół
  reprezentuje wyważone stanowisko w tej kwestii. Mnie tylko nie podoba się
  takie &#8222;ideologiczne&#8221; podejście do kwestii uznawania teorii za
  słuszne lub nie.  
 Dopóki jedna teoria nie jest na 100% udowodniona,
  innych nie należy kategorycznie odrzucać &#8211; to jest zasada określająca
  naukowe podejście&#8230;
* Adriano (2008-05-21 16:11:53): &#62; &#8222;Dopóki jedna teoria nie jest na
  100% udowodniona, innych nie należy kategorycznie odrzucać – to jest zasada
  określająca naukowe podejście…&#8221;   Dlatego powstała teoria
  Latającego Potwora Spaghetti który wszystko stworzył. Jeśli teoria
  kreacjonistów miałaby być brana pod uwagę, to dlaczego ta już nie?
  Teorie kreacjonistyczną należy odrzucić, ponieważ już na samym wstępie
  zawiera wiele błędów i sprzeczności.
* lsr (2008-05-21 16:42:27): &#62; Dlatego powstała teoria Latającego Potwora
  Spaghetti który wszystko stworzył.  
 Do każdej teorii można podejść w
  podobny sposób. Ale to nie jest podejście merytoryczne.  
 Spodziewałem
  się, że taki &#8222;argument&#8221; padnie. Cóż, jeśli tak ma wyglądać
  rzeczowa dyskusja, to pozwolicie, że podziękuję za rozmowę.
* Adriano (2008-05-21 16:45:53): Teoria ewolucji ma silne udowodnione,
  niepodważalne filary.  
 Jakie filary ma teoria kreacjonistów?
  Przypuszczenia? Niewyjaśnione jeszcze elementy TE? Co więcej?  
 Brak w
  niej spójności.
* sprae (2008-05-21 22:46:11): Adriano: Ludzie są wolni i mogą nawet wierzyć,
  że 2+2=5. Ja im tego nie zabraniam. A ewolucja w skrajnych warunkach potrafi
  przebiegać tak szybko, że do dziś nie wiadomo, czy niektóre ze znalezionych
  &#8216;okazów&#8217; to tylko odpryski głównej gałęzi, czy też elementy jej
  łańcucha.
* D4rky (2008-05-21 23:01:57): &#62;A teoria ewolucji jest tylko
  teorią...  Dwa słowa: teoria heliocentryczna.
* D4rky (2008-05-21 23:03:49): I może jeszcze dwa: teoria grawitacji.  

  Ktoś chce polatać?
* Elwis (2008-05-21 23:04:37): nie teoria grawitacji, tylko prawo grawitacji,
  o ile się nie mylę.
* D4rky (2008-05-21 23:05:14): Elwis &#8211; teoria grawitacji vel
  &#8216;szczególna teoria względności&#8217;.
* Elwis (2008-05-21 23:06:16): Chyba, że tak. Nie znałem takiej nazwy dla tej
  teorii ;p
* D4rky (2008-05-21 23:07:04): A zanim ktoś rzuci, że szczególna teoria
  względności to tylko teoria, którą będzie można obalić &#8211; legendarny już
  obrazek: http://img388.imageshack.us/img388/232/religionkv0.png ;)   

  Zwróćcie szczególną uwagę na trzy ostatnie &#8216;dymki&#8217; po lewej
  stronie
* Elwis (2008-05-21 23:09:17): Jestem orędownikiem zasady KISS, więc chyba jednak wiara ;)
* loge (2008-05-22 01:33:45): z &#8222;teorią&#8221; ewolucji jest jak z
  teorią grawitacji (jak już ktoś wyżej wspomniał) &#8211; nadal nie wiemy jak i
  dlaczego &#8222;działa&#8221; grawitacja &#8211; naukowcy cały czas nad tym
  pracują, tworząc i udoskonalając teorię, ale grawitacja jest faktem. tak samo
  &#8222;teoria&#8221; ewolucji &#8211; mamy już (od dawna) wystarczającą
  wiedzę, żeby uznać ją za fakt, ale prawdopodobnie nigdy nie będzie w 100%
  udokumentowana &#8211; bo fizycznie niemożliwe jest, żebyśmy odkopali i
  opisali wszystkie istniejące skamieniałości oraz przebadali, opisali i
  porównali wszystkie istniejące gatunki &#8211; dlatego zawsze pozostanie
  &#8222;teorią&#8221;. to tylko kwestia nazewnictwa.  
 nauczanie
  kreacjonizmu wypacza u młodych, nieukształtowanych jeszcze ludzi rozumienie
  świata (w sensie Ziemi, przyrody, środowiska) i zasad nim rządzących. równie
  dobrze moglibyśmy w imię &#8222;wolności słowa&#8221; wprowadzić do szkół np.
  teorię geocentryczną, albo teorię flogistonu&#8230;
* Automaciej (2008-05-22 09:02:12): @lsr: Program szkolny to nie życie
  publiczne, nie można tutaj używać wolności słowa jako argumentu. No i weź się
  od razu nie obrażaj! :-)
* sprae (2008-05-22 12:57:31): http://www.echo.szczecin.pl/wydarzenia-02,17-1
  569-klimatyzm__nowa_swiecka_religia.html
* aph (2008-05-22 19:36:38): D4rky, teoria helocentryczna to piękny przykład.
  Lepszy niż myślisz. Głównie dlatego, że jest błędna :)  
 Kopernik zamienił
  jedynie Ziemię ze Słońcem miejscami i na tamten moment wydawało się, że
  wszystko idealnie pasuje. Okazało się jednak, że Słońce wcale nie jest w
  centrum wrzechświata, jak wcześniej zakładano.  
 Kolejnym przykładem jest
  mechanika Newtona, która jak się później okazało jest jedynie uproszeniem. Jak
  to się stało, skoro wszystkie doświadczenia ją potwierdzały?  
 Dlaczego
  większość ludzi (i naukowców) wierzy w globalne ocieplenie z winy człowieka,
  skoro jest to stek bzdur? Tu już nawet nie mówi się o jakiejś
  &#8222;teorii&#8221;, tylko rozdaje się Noble.  Poza tym poczytaj o
  kreacjoniźmie naukowym. Jest zdecydowanie mniej oparty o wiarę, niż
  ewolucjonizm.
* tdudkowski (2008-05-22 21:10:39): Socjalizm naukowy jest tez zdecydowanie
  mniej oparty o wiare, a za to bardziej o kontrole. W ogole porownywanie
  kinteligentnego projektu do dowiedzionych naukowo faktow jest nie fair. To tak
  jakby swiadkow Jehowy, nota bene przeciez &#8222;badaczy pisma&#8221;
  traktowac na rowni z historykami i domagac sie by teorie Armageddonu (ktory
  wkrotce ma nadejsc) wprowadzic do podrecznikow.
* aph (2008-05-22 21:31:39): Nie mówiłem o inteligentnym projekcie,
  przeczytaj jeszcze raz.
* sprae (2008-05-22 22:36:55): Nie zmienia to też faktu, iż ś.p. Pan Newton
  był wielkiej wiary. Wierzył nawet w to, że ma od Boga misje poznać tajemnice
  wszechświata. Co mnie sie bardzo podoba i dodaje otuchy. Z jego pamiętników
  można się dowiedzieć także, że był on jednym z większych nerdów w historii.  
 Podobno obraz Newtona jako wielkiego fizyka &#8211; racjonalisty
  spreparowali oświeceniowi Francuzi na ich własną modłę.  
 Jeszcze
  ciekawszą historie przedstawia swoją osobą ś.p. Darwin &#8211; szczególnie
  jego ostatnie dzieło i badania nad tym czy dżdżownice mają słuch.  

  Dlatego lubię walczyć o wolność do przekonań i wyznania, bo jak się okazuje
  każdy ma swoje własne, które każde z osobna jest cenne.
* tdudkowski (2008-05-23 19:08:30): 1) Kreacjionizm z jakimkolwiek
  przymiotnikiem jest wciaz kreacjonizmem, stad moje porownanie z
  socjalizmem.  
 2) Historia nauki i motywacje poszczegolnych naukowcow maja
  znaczenie tylko w kontekscie samej historii nauki, sa ciekawe jako anegdoty,
  ale obecnie nic nie wnosza do jej rezultatow  
 3) Fizyka Newtona czy
  teoria geocentryczna nie sa &#8222;pewnym uproszczeniem&#8221; sa nadal
  aktualnym modelem dla pewnej skali dokladnosci i przy okreslonych warunkach,
  fizyka Newtona sprawdza sie w malych predkosciach, a teoria heliocentryczna
  jest wlasciwa dla okreslenia wzajemnej relacji pomiedzy Sloncem a Ziemia
  (srodek tego ukladu jest w Sloncu wiec przy pewnym zaokragleniu sie sprawdza)
  a z cala pewnoscia jest to poprawniejszy model niz teoria geocentryczna.
