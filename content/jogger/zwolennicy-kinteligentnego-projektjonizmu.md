+++
date = "2008-05-21T09:23:28"
draft = false
title = "Zwolennicy kinteligentnego projektjonizmu"
aliases = [ "/2008/05/zwolennicy-kinteligentnego-projektjonizmu/",]

+++

W USA nauczanie [kreacjonizmu](http://pl.wikipedia.org/wiki/Kreacjonizm)
w szkołach jest prawnie zabronione jako niezgodne z konstytucją. Żeby obejść ten
„problem”, kreacjoniści zamaskowali swoje zabobony i nazwali je _teorią
inteligentnego projektu_, żeby mogły być przedstawiane jako teoria naukowa.

Kiedy w 2004 do jednej ze szkół w Pensylwanii wprowadzono książkę _Of Pandas and
People_, rodzice postanowili się temu przeciwstawić. Wiadomo, że wszelkie
twierdzenia należy popierać dowodami, prawda? Żeby poprzeć swój sprzeciw,
potrzebowali wykazać na przykład, że wprowadzenie tej książki do szkoły jest
niezgodne z konstytucją. Zrobili więc dochodzenie.

[Okazało się](http://www.youtube.com/watch?v=GUB8Mv1SaKQ), że książka była
początkowo pisana jako książka kreacjonistyczna, a wersje robocze do pewnego
momentu wszędzie używały słów „stworzenie”, „kreacjonizm” i podobnych.  Momentem
tym był [wyrok sądu z 1987
roku](http://en.wikipedia.org/wiki/Edwards_v%2e_Aguillard), zakazujący uczenia
kreacjonizmu ze względu na to, że kreacjonizm propaguje jedną tylko, konkretną
religię. Po tym orzeczeniu maszynopis _Of Pandas and People_ został zmieniony:
wszystkie wystąpienia słów bazujących na rdzeniu „creation” stały się
odniesieniami do „inteligentnego projektu”.

Ale jednym miejscu podmiana nie do końca się udała. _Creationists_
(kreacjoniści) zostało zamienione nie na _design proponents_ (lit. zwolennicy
projektu), ale **cdesign proponentsists**.

Od tamtej pory _cdesign proponentsists_ jest nazywane brakującym ogniwem
łączącym kreacjonizm i „teorię” [inteligentnego
projektu](http://pl.wikipedia.org/wiki/Teoria_inteligentnego_projektu).

----
**Komentarze**

* Elwis (2008-05-21 10:20:06): <p>kreacjonizm propaguje jedną religię?
  Chrześcijaństwo, judaizm, islam. Już są trzy, a na pewno znalazłoby się
  więcej. Idiotyzm zwyczajny z tym zakazem.</p>
* amag (2008-05-21 10:51:44): <p>Idiotyzm zwyczajny z tym kreacjonizmem.</p>
* Adriano (2008-05-21 12:06:11): <p>Ograniczają się umysłowo na własne
  życzenie.</p>
* Wanted (2008-05-21 12:09:44): <p>@Elwis:<br /> Zapomniałeś jeszcze o kościele
  <span class="caps">FSM</span> i pastafarianiźmie.</p>
* aph (2008-05-21 12:49:47): <p>A ja nie popierając żadnej ze stron powiem, że
  moim zdaniem w szkołach powinno się przede wszystkim uczyć myśleć na własną
  rękę.</p>
* lsr (2008-05-21 15:51:00): <p>Wspomniany przez Ciebie zakaz jest niczym innym
  jak tylko ograniczeniem wolności słowa.<br /> Poza tym teoria ewolucji też nie
  została w 100% udowodniona&#8230;<br /> Mamy więc dwie teorie, z których jedna
  jest ogłoszona jako obowiązująca prawda, a druga nie. Rząd <span
  class="caps">USA</span> w tym momencie lansuje &#8222;jedynie słuszny&#8221;
  światopogląd. Po prostu&#8230;</p>
* Jajcuś (2008-05-21 15:54:04): <p>lsr: No to może uczmy też, że 2+2=5, zamiast
  jedynego słusznego &#8222;2+2=4&#8221;?<br /> Wierzenia pozostawmy religii
  (którą też wywaliłbym ze szkoły), a na normalnych przedmiotach zostawmy naukę,
  czyli nauczanie wiedzy zdobytej metodami naukowymi.</p>
* lsr (2008-05-21 15:55:47): <p>Że 2+2=4, to pewne. To nie jest teoria, tylko
  fakt. A teoria ewolucji jest tylko teorią...</p>
* Jajcuś (2008-05-21 16:00:21): <p>lsr: Jest pewna różnica między teorią
  naukową, z naukowymi podstawami, a teorią pseudonaukową opartą głównie o
  wierzenia religijne (do których na siłę próbuje się dopasować &#8222;naukowe
  dowody&#8221;, które jeden za drugim są obalane).</p>
* Adriano (2008-05-21 16:03:40): <p>Tysiące potwierdzonych przypadków &#8211;
  czego trzeba więcej?</p>  <p>Teoria ewolucji to takie puzzle. Z elementów
  które mamy wyłania się ładny obraz pokazujący jak ewolucja postępowała. Jak
  znajdziemy pozostałe części układanki, to będziemy wiedzieć więcej. Ewolucja
  jest udowodniona.<br /> Nie ma lepszej teorii.</p>  <p>Kreacjonistyczne
  opowiastki nie należą do nauki. Kreacjoniści na obronę swojej teorii mają
  tylko to, że naukowców jest mniej niż gatunków, których kolejne procesy
  ewolucyjne należy opisać.</p>  <p>Jeśli kreacjoniści w jakiś cudowny sposób
  obalą teorie ewolucji, to wtedy powrócimy do punktu 0. Wówczas kreacjoniści
  muszą swoją teorie udowodnić. Jak to zrobią? Hehe :)</p>
* lsr (2008-05-21 16:08:45): <p>Myślę, że przeciwnikom kreacjonizmu najbardziej
  przeszkadza nie sama treść tej teorii, a jej religijny rodowód&#8230; Nie
  zauważają przy tym, że obie teorie nie muszą koniecznie stać wobec siebie w
  sprzeczności.<br /> Ja tam kreacjonizmu nie wyznaję, co więcej, sam Kościół
  reprezentuje wyważone stanowisko w tej kwestii. Mnie tylko nie podoba się
  takie &#8222;ideologiczne&#8221; podejście do kwestii uznawania teorii za
  słuszne lub nie.<br /> Dopóki jedna teoria nie jest na 100% udowodniona,
  innych nie należy kategorycznie odrzucać &#8211; to jest zasada określająca
  naukowe podejście&#8230;</p>
* Adriano (2008-05-21 16:11:53): <p>&#62; &#8222;Dopóki jedna teoria nie jest na
  100% udowodniona, innych nie należy kategorycznie odrzucać – to jest zasada
  określająca naukowe podejście…&#8221; </p>  <p>Dlatego powstała teoria
  Latającego Potwora Spaghetti który wszystko stworzył. Jeśli teoria
  kreacjonistów miałaby być brana pod uwagę, to dlaczego ta już nie?</p>
  <p>Teorie kreacjonistyczną należy odrzucić, ponieważ już na samym wstępie
  zawiera wiele błędów i sprzeczności.</p>
* lsr (2008-05-21 16:42:27): <p>&#62; Dlatego powstała teoria Latającego Potwora
  Spaghetti który wszystko stworzył.<br /> Do każdej teorii można podejść w
  podobny sposób. Ale to nie jest podejście merytoryczne.<br /> Spodziewałem
  się, że taki &#8222;argument&#8221; padnie. Cóż, jeśli tak ma wyglądać
  rzeczowa dyskusja, to pozwolicie, że podziękuję za rozmowę.</p>
* Adriano (2008-05-21 16:45:53): <p>Teoria ewolucji ma silne udowodnione,
  niepodważalne filary.<br /> Jakie filary ma teoria kreacjonistów?
  Przypuszczenia? Niewyjaśnione jeszcze elementy TE? Co więcej?<br /> Brak w
  niej spójności.</p>
* sprae (2008-05-21 22:46:11): <p>Adriano: Ludzie są wolni i mogą nawet wierzyć,
  że 2+2=5. Ja im tego nie zabraniam. A ewolucja w skrajnych warunkach potrafi
  przebiegać tak szybko, że do dziś nie wiadomo, czy niektóre ze znalezionych
  &#8216;okazów&#8217; to tylko odpryski głównej gałęzi, czy też elementy jej
  łańcucha.</p>
* D4rky (2008-05-21 23:01:57): <p>&#62;A teoria ewolucji jest tylko
  teorią...</p>  <p>Dwa słowa: teoria heliocentryczna.</p>
* D4rky (2008-05-21 23:03:49): <p>I może jeszcze dwa: teoria grawitacji.<br />
  Ktoś chce polatać?</p>
* Elwis (2008-05-21 23:04:37): <p>nie teoria grawitacji, tylko prawo grawitacji,
  o ile się nie mylę.</p>
* D4rky (2008-05-21 23:05:14): <p>Elwis &#8211; teoria grawitacji vel
  &#8216;szczególna teoria względności&#8217;.</p>
* Elwis (2008-05-21 23:06:16): <p>Chyba, że tak. Nie znałem takiej nazwy dla tej
  teorii ;p</p>
* D4rky (2008-05-21 23:07:04): <p>A zanim ktoś rzuci, że szczególna teoria
  względności to tylko teoria, którą będzie można obalić &#8211; legendarny już
  obrazek: http://img388.imageshack.us/img388/232/religionkv0.png ;) <br />
  Zwróćcie szczególną uwagę na trzy ostatnie &#8216;dymki&#8217; po lewej
  stronie</p>
* Elwis (2008-05-21 23:09:17): <p>Jestem orędownikiem zasady <span
  class="caps">KISS</span>, więc chyba jednak wiara ;)</p>
* loge (2008-05-22 01:33:45): <p>z &#8222;teorią&#8221; ewolucji jest jak z
  teorią grawitacji (jak już ktoś wyżej wspomniał) &#8211; nadal nie wiemy jak i
  dlaczego &#8222;działa&#8221; grawitacja &#8211; naukowcy cały czas nad tym
  pracują, tworząc i udoskonalając teorię, ale grawitacja jest faktem. tak samo
  &#8222;teoria&#8221; ewolucji &#8211; mamy już (od dawna) wystarczającą
  wiedzę, żeby uznać ją za fakt, ale prawdopodobnie nigdy nie będzie w 100%
  udokumentowana &#8211; bo fizycznie niemożliwe jest, żebyśmy odkopali i
  opisali wszystkie istniejące skamieniałości oraz przebadali, opisali i
  porównali wszystkie istniejące gatunki &#8211; dlatego zawsze pozostanie
  &#8222;teorią&#8221;. to tylko kwestia nazewnictwa.<br /> nauczanie
  kreacjonizmu wypacza u młodych, nieukształtowanych jeszcze ludzi rozumienie
  świata (w sensie Ziemi, przyrody, środowiska) i zasad nim rządzących. równie
  dobrze moglibyśmy w imię &#8222;wolności słowa&#8221; wprowadzić do szkół np.
  teorię geocentryczną, albo teorię flogistonu&#8230;</p>
* Automaciej (2008-05-22 09:02:12): <p>@lsr: Program szkolny to nie życie
  publiczne, nie można tutaj używać wolności słowa jako argumentu. No i weź się
  od razu nie obrażaj! :-)</p>
* sprae (2008-05-22 12:57:31): <p>http://www.echo.szczecin.pl/wydarzenia-02,17-1
  569-klimatyzm__nowa_swiecka_religia.html</p>
* aph (2008-05-22 19:36:38): <p>D4rky, teoria helocentryczna to piękny przykład.
  Lepszy niż myślisz. Głównie dlatego, że jest błędna :)<br /> Kopernik zamienił
  jedynie Ziemię ze Słońcem miejscami i na tamten moment wydawało się, że
  wszystko idealnie pasuje. Okazało się jednak, że Słońce wcale nie jest w
  centrum wrzechświata, jak wcześniej zakładano.<br /> Kolejnym przykładem jest
  mechanika Newtona, która jak się później okazało jest jedynie uproszeniem. Jak
  to się stało, skoro wszystkie doświadczenia ją potwierdzały?<br /> Dlaczego
  większość ludzi (i naukowców) wierzy w globalne ocieplenie z winy człowieka,
  skoro jest to stek bzdur? Tu już nawet nie mówi się o jakiejś
  &#8222;teorii&#8221;, tylko rozdaje się Noble.</p>  <p>Poza tym poczytaj o
  kreacjoniźmie naukowym. Jest zdecydowanie mniej oparty o wiarę, niż
  ewolucjonizm.</p>
* tdudkowski (2008-05-22 21:10:39): <p>Socjalizm naukowy jest tez zdecydowanie
  mniej oparty o wiare, a za to bardziej o kontrole. W ogole porownywanie
  kinteligentnego projektu do dowiedzionych naukowo faktow jest nie fair. To tak
  jakby swiadkow Jehowy, nota bene przeciez &#8222;badaczy pisma&#8221;
  traktowac na rowni z historykami i domagac sie by teorie Armageddonu (ktory
  wkrotce ma nadejsc) wprowadzic do podrecznikow.</p>
* aph (2008-05-22 21:31:39): <p>Nie mówiłem o inteligentnym projekcie,
  przeczytaj jeszcze raz.</p>
* sprae (2008-05-22 22:36:55): <p>Nie zmienia to też faktu, iż ś.p. Pan Newton
  był wielkiej wiary. Wierzył nawet w to, że ma od Boga misje poznać tajemnice
  wszechświata. Co mnie sie bardzo podoba i dodaje otuchy. Z jego pamiętników
  można się dowiedzieć także, że był on jednym z większych nerdów w historii.<br
  /> Podobno obraz Newtona jako wielkiego fizyka &#8211; racjonalisty
  spreparowali oświeceniowi Francuzi na ich własną modłę.<br /> Jeszcze
  ciekawszą historie przedstawia swoją osobą ś.p. Darwin &#8211; szczególnie
  jego ostatnie dzieło i badania nad tym czy dżdżownice mają słuch.<br />
  Dlatego lubię walczyć o wolność do przekonań i wyznania, bo jak się okazuje
  każdy ma swoje własne, które każde z osobna jest cenne.</p>
* tdudkowski (2008-05-23 19:08:30): <p>1) Kreacjionizm z jakimkolwiek
  przymiotnikiem jest wciaz kreacjonizmem, stad moje porownanie z
  socjalizmem.<br /> 2) Historia nauki i motywacje poszczegolnych naukowcow maja
  znaczenie tylko w kontekscie samej historii nauki, sa ciekawe jako anegdoty,
  ale obecnie nic nie wnosza do jej rezultatow<br /> 3) Fizyka Newtona czy
  teoria geocentryczna nie sa &#8222;pewnym uproszczeniem&#8221; sa nadal
  aktualnym modelem dla pewnej skali dokladnosci i przy okreslonych warunkach,
  fizyka Newtona sprawdza sie w malych predkosciach, a teoria heliocentryczna
  jest wlasciwa dla okreslenia wzajemnej relacji pomiedzy Sloncem a Ziemia
  (srodek tego ukladu jest w Sloncu wiec przy pewnym zaokragleniu sie sprawdza)
  a z cala pewnoscia jest to poprawniejszy model niz teoria geocentryczna.</p>
